---
title: "Кренули и Младеновљани"
date: 2025-07-21
category: Општина
url: https://backapalankavesti.com/sport/fudbal/krenuli-i-mladenovljani/
---

„Првој прозивци присуствовало је шеснаест фудбалера. Међу њима, било је и неколико новајлија, који ће у предстојећој сезони носити дрес нашег клуба. Екипа још увек није комплетирана, али ће бити у наредних неколико дана. До старта нове сезоне, планирали смо да одиграмо неколико контролних утакмица.

На овим утакмицама, шансу да заиграју добиће сви фудбалери који ће у предстојећој сезони носити дрес Будућности. Циљ нам је, да предстојећу сезону одиграмо што боље и да на прави начин репрезентујемо наш клуб и наше село. Настојаћемо, пре свега, да задржимо играчки кадар из протекле сезоне у ПФЛ Сомбор, а који се више него заслужено изборио за пласман у виши степен такмичења.

Поред тога, планирамо да садашњи састав екипе допунимо са неколико младих и проверених фудбалера. Оптимиста сам и верујем, да ова екипа може да оствари наш примарни циљ у наредној сезони, а то је, пре свега, очување статуса војвођанског лигаша“, истиче Светозар Јањић из ФК Будућност.
