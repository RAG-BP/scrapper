---
title: "Младеновљани у Војвођанској лиги"
date: 2025-07-07
category: Општина
url: https://backapalankavesti.com/sport/fudbal/mladenovljani-u-vojvodjanskoj-ligi/
---

Гол који је одлучио победника у Ловћенцу, постигао је Пајкановић у 75. минуту. На тај начин, гости су крунисали бољу игру, посебно у другом полувремену и стигли до циља – пласмана у виши такмичарски ранг.

Након повратка у Младеново, уследило је велико славље у клупским просторијама Будућности у коме су учествовали играчи, тренер, руководство клуба и навијачи. Прослави уласка у вишу лигу, присуствовао је и дугогодишњи спонзор Будућности Милан Дубвњак, који је из Немачке допутовао на утакмице баража да подржи екипу.

„Ми смо у обе бараж утакмице остварили победе. Показали смо, да смо боља екипа и сасвим заслужено смо се пласирали у Војвођанску лигу „Север“. Хвала, пре свега играчима, који су изнели главни терет утакмица баража на својим леђима, хвала и нашим навијачима, који су били са нама. У Ловћенац је дошло око сто наших симпатизера, који су нам били огромна подршка да истрајемо у жељи да остваримо пролазак у вишу лигу. Јасно, хвала и свима онима који су нас подржавали све ово време. Неизмерно смо захвални и нашем спонзору Милану Дувњаку који је и овај пут био уз нас и са нама“, нагласио је након повратка у Младеново, Светозар Јањић који је екипу Будућности припремао и водио у протеклој сезони.

На прослави уласка у вишу лигу, као и на утакмицама баража, био је присутан и Милан Дувњак, вишегодишњи спонзор Будућности.

„Изузетно сам задовољан игром и понашањем играча Будућности на двема утакмицама баража. У оба сусрета били су бољи и показали свима да су заслужено остварили пласман у вишу лигу. Од срца им честитам на овом успеху. Све је било како се само пожелети може, атмосфера у клубу, играчи, навијачи. Веома сам задовољан и пожелео бих, у тренуцима славља, овој екипи много успеха у наредним такмичарским сезонама“, нагласио је Милан Дувњак, спонзор Будућности.

Будућност: Бојанич, Марио Гајдобрански, Мустафовић, Лука Копања, Баланго (Дукић), Пајкановић (Проле), Ралевић, Кнежевић, Јурчевић (Дујаковић), Бошњак, Чубрило (Поповић).
