---
title: "Младеновљани настављају са радним акцијама"
date: 2025-07-07
category: Општина
url: https://backapalankavesti.com/drustvo/gradjanske-inicijative/mladenovljani-nastavljaju-sa-radnim-akcijama/
---

Овог пута су заједно уређивали простор на Дунаву код „Светионика“, на њиховим такозваним сеоским „Малдивима“.

Вредни Младеновљани су крчили гране и уређивали простор у којем сада могу сви заједно да уживају. Осим тога, направили су и дрвене столове, клупе и столице, како би сви заједно могли да одмарају у природном амбијенту који су самоиницијативно уредили.

Ово је друга велика акција чишћења у мају, након што су мештани већ почетком месеца током два дана, самоиницијативно уредили центар села од Дома културе до спортске хале, као и површине у близини амбуланте, православне и католичке цркве, школе и поште.
