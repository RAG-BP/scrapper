---
title: "Ослабљени Парожани до нове победе"
date: 2025-07-21
category: Општина
url: https://backapalankavesti.com/sport/fudbal/oslabljeni-parozani-do-nove-pobede/
---

Бисерчић је у деветом минуту, довео Парожане у вођство од 1:0, да би на 2:0 повисио Вукотић у 63. минуту. Гости су смањили на 1:2 у 89. минуту преко Кењиа, а коначан резултат утакимице – 3:1, поставио је Дино Гајдобрански у судијској надокнади времена (90 плус 3).

„Мада значајно ослабљени, презадовољан сам што смо успели да победимо и одиграмо како смо планирали. Поносан сам на наше играче, што су успели да испуне све захтеве. Хвала нашим навијачима и свим повређеним играчима, као и њиховим породицама, јер су нас бодрили са трибина. Захваљујем се и нашем противнику на фер и коректној утакмици. Пружили су снажан отпор и заиста им желим пуно среће у наставку такмичења“, каже за БАП Вести, Марко Гушић, тренер Будућности.

Парожани су тренутно пети на табели, са 37 освојених бодова. У наредној првенственој рунди, Будућност ће у Куцури, гостовати домаћој Искри.

БУДУЋНОСТ: Вићентијевић, Игњатовић, Вукотић (Кирти), Јелић (Немања Петковић), Бисерчић, Жилић, Стокић (Дино Гајдобрански), Радаковић, Недељковић, Н. Петковић, Икрашев.
