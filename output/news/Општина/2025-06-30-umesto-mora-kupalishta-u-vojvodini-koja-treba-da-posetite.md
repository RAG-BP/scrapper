---
title: "Уместо мора – Купалишта у Војводини која треба да посетите"
date: 2025-06-30
category: Општина
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: Marija Todorović
            Како је лето почело, а са њим и годишњи одмори, оно што се намеће као логична одлука је истражити оно што нас окружује и пронаћи место за бег из града. Како је услед увођења ванредних мера интересовање за туризам у Србији порасло, практичан водич за различита излетишта не би био на одмет.

Добра ствар летовања у нашој земљи је што ћете уштедети новац, осим уколико не постанете жртва бахатих предузетника који тренутну ситуацију користе за свој профит, али и истражићете своју околину.
Жал за летовањем близу воде у овом периоду године не јењава. Ипак, ако не можете да осетите мирис мора и укус слане воде ове године, жељу за купањем или боравком поред воде бар мало могу да надоместе купалишта у Србији.


Портал Облакодер препоручује купалишта у Војводини, која вреди посетити.


Кох Чанг
Фото: Марија Тодоровић
Локација која је неоправдано занемарена међу туристичим дестинацијама у Србији, иако судећи по броју посетилаца, из године у годину постаје све привлачније место за туристе.
Ово острво, које колоквијално називају „тајландским острвом у срцу Војводине” се налази поред Сремских Карловаца. До њега можете доћи чамцем, који превозе локалци. Најдобронамернији савет: уколико долазите викендом, никако не долазите после 12х, јер вас тада никако неће заобићи дугачак ред за превоз чамцем, а ако баш немате среће, може се десити да услед пренатрпаности острва туристима, ни не одете до Кох Чанга.


Острво је пуно шуме, па није тешко пронаћи хлад унутар њега. Постоји и бар, кухиња, као и део за кампере. Што се тиче купања, немојте се изненадити уколико уђете у Дунав и након што се удаљите и сто метара од обале, вода вам и даље буде до кукова.
Бешеновачко језеро
Фото: Марина Зец
Бешеновачко језеро је познато и као језеро Бели камен и налази се у близини Сремске Митровице. Карактеристично је по својој тиркизној боји. Језеро је настало 2004. године на површинском копу, где се експлоатисао кречњак за потребе фабрике цемента у Беочину.
Ова локација је добра за излет, иако обала језера није тако велика. Уколико долазите у овом периоду викендом, припремите се да вас можда сачека већи број људи, с обзиром да је Бешеновачко језеро постало нова туристичка посластица.
Шатриначко језеро (Међеш)
Фото: Марија Тодоровић

Шатриначко језеро се налази у близини села Шатринци и познато је и као језеро Међеш. Плажа није урбанизована, што је додатни плус за све љубитеље природе. Место је погодно и за кампере, а вода је најјчистија у пределу бране, где не постоји прилаз води, па је погодан само за „скакаче”.
Бела стена
Фото: Ненад Мандић
Бела стена је речна ада на десној обали Дунава код Панчева. Позната је по викендицама, ресторанима, пешчаној плажи и нетакнутој природи. До ње стижете чамцем из марине у Вишњици и Панчеву.
Врачевгајско језеро


 
Фото: Марија Тодоровић
У склопу Белоцркванских језера, Врачевгајско је једна од познатијих атракција. Острво, окружено језером је урбанизовано и на њему се налази бар, док се друге стране језера налази камп Оаза, погодан за кампере. С обзиром на тренутну ситуацију и појачано интересовање за туризам у Србији, очекујте гужву на овом језеру викендом.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
