---
title: "Бронза за сестру и брата Дувњак"
date: 2025-07-17
category: Општина
url: https://backapalankavesti.com/sport/kajak-i-kanu/bronza-za-sestru-i-brata-duvnjak/
---

„Са такмичења, одржаног у Вишњићеву, кајакаши нашег клуба донели су осам медаља. Одличја су освојена у к–2, како у јуниорској тако и у сениорској конкуренцији. Занимљиво је, да су једни од освајача медаља били брат и сестра Дувњак, Адријана и Немања, који су наступили у миксу.

Након велике борбе, успели су да освоје бронзану медаљу. Кад се све сабере, задовољан сам наступом наших такмичара у доста јакој конкуренцији, на стази у Вишњићеву. Наш домаћин и овај пут је беспрекорно организовао такмичење и заиста на прави начин дочекао и испратио све екипе које су узеле учешће на Међународној регати“, истиче Брансилав Мишков, тренер КК „Елит“.

На Међународној регати у Вишњићеву, за КК Елит су наступили: Рада Рађеновић, Адријана Дувњак, Милица Марков и Немања Дувњак.
