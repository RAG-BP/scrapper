---
title: "ЈКП „Комуналпројект“ уређује локације у Обровцу, директор опет на терену"
date: 2025-07-21
category: Општина
url: https://backapalankavesti.com/info/opstinske-vesti/akcija-uredjenja-obrovca-jkp/
---

Акцији се прикључио и директор предузећа, Александар Ерцег, који је учествовао у раду и ове акције. Током акције, покошено је гробље у Обровцу, као и јавне површине у центру села. Уређена је и околина старог забавишта, док је у дечијем парку замењена оштећена седећа површина и све површине су офарбане. Урађен је и простор око две Еко чесме, покупљено смеће и покошена трава, а чесме су офарбане и обновљене, навело је ово комунално предузеће у својој објави.

Радници комуналног предузећа су скинули графите са јавних површина, постављене су и нове канте за смеће. Сва покошена трава је уклоњена, а у центру села постављена су два контејнера за одлагање отпада, навели су из Месне заједнице Обровац.

Из Месне заједнице Обровац су обавестили јавност да ће се са акцијом наставити и сутра, с циљем да се додатно побољша изглед и функционалност јавних простора у овом насељеном месту.
