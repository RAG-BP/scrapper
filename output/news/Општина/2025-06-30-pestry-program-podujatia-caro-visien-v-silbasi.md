---
title: "Pestrý program podujatia Čaro višieň v Silbaši"
date: 2025-06-30
category: Општина
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: Aktiv zien Silbas/Facebook
            SILBAŠ – Kultúrno-gastronomické podujatie Čaro višieň sa v nedeľu (08.10.) v Silbaši uskutočnilo už po štrnásty raz. Organizátorkami boli členky Aktívu žien zo Silbaša, ktoré pripravili pestrý program určený nielen pre hostky z ostatných slovenských spolkov žien, ale aj pre širokú verejnosť, píše Hlas ľudu.
V Silbaši nie je počas roka veľa kultúrnych podujatí, a preto Čaro višieň patrí medzi tie najvýznamnejšie. Každoročne priláka početné publikum, ktoré si prichádza vychutnať kultúrny program, výstavu i dobrú zábavu.
Tento rok sa hlavný program konal v Poľovníckom dome. O 17. hodine sa na nádvorí začal kultúrno-umelecký program, ktorý otvorila a moderovala predsedníčka Aktívu žien v Silbaši Anna Lomenová. V úvode privítala všetkých hostí, medzi nimi aj Aleksandra Pejaka, zástupcu predsedu Miestneho spoločenstva Silbaš, Jasminu Kotasovú-Medveďovú, farárku SEAVC v Silbaši, Vieru Miškovicovú, predsedníčku Asociácie slovenských spolkov žien, vychovávateľku Mirku Medovarskú a učiteľov triednej výučby Miroslava Hložana a Jarmilu Križanovú, ktorí pripravili deti na vystúpenie.


Tohtoročného Čara višieň sa zúčastnili členky spolkov žien z Aradáča, Báčskej Palanky, Báčskeho Petrovca, Hložian, Kysáča, Lalite, Pivnice, Iloka, a zo Selenče, Silbaša a Starej Pazovy.


Prítomným sa prihovorila Viera Miškovicová, ktorá vyzdvihla význam tohto podujatia a ocenila, že hoci má Aktív žien v Silbaši len málo členiek, tie každoročne dokážu podujatie úspešne zorganizovať. Zároveň informovala, že Úrad pre Slovákov žijúcich v zahraničí podporil podujatie, čo mu pridáva na kvalite. Vyzdvihla aj počet zúčastnených spolkov a pripomenula, že spolky žien by sa mali aktívnejšie zapájať do podujatí organizovaných Asociáciou slovenských spolkov žien, najmä tých, ktoré sú prepojené s celomenšinovými festivalmi.
V programe vystúpili škôlkari i žiaci nižších ročníkov s hudobno-tanečnými číslami. Následne sa s literárnymi a hudobnými číslami predstavili členky slovenských spolkov žien z Hložian, Silbaša, Selenče, Aradáča a Pivnice.


Po ukončení programu si návštevníci mohli prezrieť etno izbu v priestoroch Domu kultúry. Potom nasledovala tradičná veselica v Poľovníckom dome. O bohaté občerstvenie sa postarali domáce i hosťujúce členky spolkov žien, ktoré napiekli rôzne koláče – a ako inak, hlavnou ingredienciou boli višne.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
