---
title: "Гложанци „шестицом“ до Војвођанске лиге"
date: 2025-07-07
category: Општина
url: https://backapalankavesti.com/sport/fudbal/glozanci-sesticom-do-vojvodjanske-lige/
---

„У фер и коректној утакмици, освојили смо три нова бода и два кола пре завршетка лигашког такмичења, осигурали освајање титуле првака. У сваком случају, очекивана и више него заслужена победа. Верујем, да су у овој победи уживали наши навијачи, који су видели седам голова, шест које смо ми постигли и један које је постигао наш противник. У наредном првенственом колу, гостујемо у Бачком Брестовцу, екипи домаћег БСК-а, која тренутно заузима девето место на табели. С обзиром на то, да бодови нису потребни како нама тако и Брестовчанима, очекујем једну лепу утакмицу у којој ће уживати гледаоци који дођу да је посматрају“, истиче Зоран Ратковић, тренер Будућности.

Тренер Обровчана, Владимир Танкосић, након утакмице у Гложану, за БАП Вести је изјавио:

„Већ у првих десет минута утакмице, примили смо два гола, а након тога смо голом Копање смањили вођство домаћих на 2:1. Међутим, до краја првог дела утакмице, примили смо још три гола, па су након првих 45. минута, домаћи фудбалери имали високо вођство од 5:1. У другом полувремену, фудбалери Будућности, још једном су затресли нашу мрежу за коначних 6:1. Нама остаје да у преостала два кола освојимо један бод, како би и у наредној сезони били чланови ПФЛ Сомбор. Надам се, да ћемо у томе и успети. С обзиром, да се реновирају наше клупске просторије, наредну првенствену утакмицу одиграћемо као домаћини у недељу у Товаришеву, са екипом, Будућности из Младенова“, каже Владимир Танкосић, тренер Борца 46.

БУДУЋНОСТ: Рајшп, Сикирић (Ломјански), Хрњез, Леђанац (Ћулибрк), Срнка, Павловић (Миланов), Липтак, Радивојевић (Мацко), Тасић, Жембери (Топољски), Адамек.

БОРАЦ 46: Клисарић, Ћосић (Миловац), Максић (Гламочанин), Тешановић, Станишић, Милан Козомора, Ковачевић, Јандрић (Радман), Копања (Дувњак), Бељин, Никола Козомора (Накичевић).
