---
title: "Још једна успешна акција Младеновљана"
date: 2025-07-21
category: Општина
url: https://backapalankavesti.com/drustvo/gradjanske-inicijative/jos-jedna-uspesna-akcija-mladenovljana/
---

На терену је покошена трава, игралиште је очишћено, офарбана је ограда, а уређене су и мале трибине. У наредним данима, како најављују организатори, биће поправљен и кош. Осим тога, конструисана је нова носећа конструкција и постављена нова стаклена табла. У плану је и уређење великих трибина, како би спортски терен добио комплетно нови изглед.

Како наводе Младеновљани, иако посла има још, ентузијазма и снаге не мањка. Посебно их радује, што се акцији одазвао велики број деце, основаца и средњошколаца.

Организатори су се захвалили свима који су помогли, како донацијама у новцу, пићу и храни, тако и својим учешћем у самој акцији.
