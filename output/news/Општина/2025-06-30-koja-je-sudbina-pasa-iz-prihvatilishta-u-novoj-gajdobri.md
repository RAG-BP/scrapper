---
title: "Која је судбина паса из прихватилишта у Новој Гајдобри?"
date: 2025-06-30
category: Општина
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

НОВА ГАЈДОБРА – Прихватилиште за напуштене животиње у Гајдобри, привремено је затворено због великих недостатака у условима живота животиња. Ова одлука донета је на основу инспекцијског налаза општинског ветеринарског инспектора од 25. фебруара 2025. године, а затварање ће трајати док се не исправе утврђени пропусти у објекту.

Према подацима инспекције, 31. јануара је у прихватилишту било 158 паса, а од тада до дана затварања, уз помоћ удружења „Pet Mondo“, удомљено је 46 животиња, наводе из Удружења „Pet Mondo“. Како истиче чланица овог удружења, Снежана Бошњак Шакић, услови у којима су животиње боравиле, били су неприхватљиви.
„Животиње су биле смештене у натрпане кавезе, без обзира на разлике у величини. Недостатак простора значио је да су биле изложене хладноћи, киши, сунцу. Осим тога, основни ресурси попут хране и воде нису били доступни, што је видљиво и на фотографијама. Све животиње које смо извели, биле су болесне од срчаног црва, крпељских болести, до разних цревних инфекција. Већина њих, није била вакцинисана, што је велики проблем. Нажалост, једну животињу нисмо успели да спасемо. Женка ротвајлера била је у критичном стању због неухрањености“, каже Бошњак Шакић.





Проблеми у раду прихватилишта указују и на питање финансирања. Удружење „Кућица за спас“ објавило је на друштвеним мрежама, да је двогодишњи буџет прихватилишта износио преко 300.000 евра, што је, како наводи Снежана, више него довољно за пристојне услове живота животиња. Међутим, наводе да је стварност показала другачију слику.
Општина Бачка Паланка годишње издваја три милиона за ветеринарске услуге збрињавања паса луталица, а ангажована фирма је Ветеринарска амбуланта из Футога. Како се може видети на порталу Јавних набавки 15. априла 2024. године потписан је уговор за ове услуге који је важећи наредних 12 месеци. 



„Пси који дођу у азил, више никада не изађу из кавеза. Још један алармантан податак је велика смртност животиња – према подацима фирме „Еко-вет Плус“ из Врбаса, која збрињава угинуле животиње на територији општине Бачка Паланка, званични просек је између 120 и 150 угинулих паса годишње. Само у децембру 2024. године, угинуло је десет паса, у јануару тринаест, а током летњих месеци тај број је још већи због изложености комарцима и крпељима“, наводи она и додаје да је један од проблема, био је и забрана фотографисања унутар прихватилишта, што су удружења тумачила као покушај скретања пажње са пропуста у раду. ЈКП „Комуналпројект“, које управља прихватилиштем, финансира се из буџета, односно средстава грађана, и њихов рад би требало да буде транспарентан.
Удружења за заштиту животиња спремна су за сарадњу, како би се побољшали услови у прихватилишту, али сматрају да је за то неопходна и добра воља са друге стране.
„Верујемо да заједничким радом можемо направити значајан помак, али је потребан труд и ангажовање свих страна. До сада је та воља изостајала“, закључује Бошњак Шакић.

 
Затварање прихватилишта покренуло је бројна питања о бризи за напуштене животиње и одговорности институција. Чека се да се види да ли ће овај случај донети конкретне промене и боље услове за животиње које зависе од система који би требало да их заштити.
Да подсетимо, Удружења „Шапе Бачке Паланке“ и „Пет Мондо“ покренула су иницијативу за побољшање услова у прихватилишту за животиње у Новој Гајдобри, након што су током посете 01. фебруара 2025. године уочили озбиљне недостатке у условима за боравак паса. Због неадекватних услова у прихватилишту, као и незадовољства са тренутним стањем, удружења су одмах реаговала. Међу проблемима који су приметили су претрпани кавези, неусловни услови за животиње, лоша хигијена, неухрањеност паса, као и неадекватан приступ и забрана фотографисања, што је смањило могућност за удомљавање паса. Ове неправилности, како кажу удружења, представљају кршење Закона о добробити животиња и Правилника о условима које морају испуњавати прихватилишта и пансиони за животиње. На основу својих запажања и извештаја, удружења су поднела пријаву и захтеве за хитним мерама, тражећи побољшање ситуације у прихватилишту.


 










View this post on Instagram






















 
A post shared by BAP VESTI (@backapalankadesavanja)



Уколико желите да удомите неког од паса који су спашени из азила или неког од паса који је остао тамо, више информација можете пронаћи на локалној групи Udruženje za zaštitu životinja „Šape Bačke Palanke“ или на фејзбук профилу непрофитног удружења Pet Mondo Serbia.
Ауторка: Јована Данилов

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
