---
title: "Одржано такмичење у пецању за најмлађе у Младенову"
date: 2025-07-21
category: Општина
url: https://backapalankavesti.com/sport/ostali-sportovi/odrzano-takmicenje-u-pecanju-za-najmladje-u-mladenovu/
---

Сви такмичари добили су на поклон штап и опрему за пецање, а најуспешнијима су уручене и посебне награде. За децу су током такмичења били обезбеђени сендвичи за доручак, а за ручак роштиљ, вода, сокови и слаткиши. Сва опрема која им је била потребна на такмичењу, остала им је на поклон.

Организатори захваљују свим суграђанима који су помогли новчаним донацијама, као и онима који су донирали пиће и храну. Посебну захвалност упућују и свима који су својим ангажовањем помогли у припреми и реализацији такмичења, пекли роштиљ и помагали деци током пецања.
