---
title: "Проза и стихови из срца и душе"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Аспергеров синдром је облик аутизма, који није ментална болест, нити је узрокована лошим васпитањем, а утиче на начин како се особа укључује у животе осталих људи и како функционише у свом свету.
У Музеју града Бачка Паланка, у понедељак, 12. маја 2025. године, одржано је представљање збирке прича Небојше Стојоског из Београда под називом „Продаја душе“. Разговор са њим је водила Маја Куљић из Културног центра Бачка Паланка. Из разговора, па прочитаних прича и песама, није се дало наслутити да Небојша Стојоски пати управо од напред наведене болести. Он је члан Удружења писаца Поета, Свесловенског књижевног друштва, Друштва књижевника Београда и још сличних друштава. Учесник је бројних књижевних сусрета и фестивала.
„Мајка ми је пуно помогла да се изборим са болешћу и веома сам јој захвалан због тога“ каже Небојша Стојоски за портал БАП вести. „Почео сам да пишем од своје 17. године живота. Осетите неку потребу да нешто кажете и напишете. Кренуо сам са поезијом, а затим сам наставио са причама, па сам чак и написао један роман аутобиографског карактера, под називом, Нико као она.“


Стојоски каже да није пратио неку тематику, него је писао оно што му је дошло из срца и душе. Не воли наручене песме, а има подоста таквих жеља, а он не жели да пише тако.
„Прву књигу поезије сам објавио 2018. године у издању Друштва књижевника Београда, другу за Друштво књижевника Поета. Књигу кратких прича Кроз таму велеграда сам издао 2020. године и са њом су ми се отворила врата Друштва књижевника Србије. Следила је „Киша и сузе“, а ова коју смо данас представили је трећа са кратким причама. Роман Нико као он је аутобиографски. Описао сам себе, како сам у почетку био јако несигуран. Зоран, како сам се ја звао у причи, заљубио се у проститутку и схвата да је погрешио, и на крају одлази на Острог и тамо проналази неко духовно смирење.“
Писац нам је рекао да ће наставити да пише и неће се везати за врсту књижевног израза, него како му инспирација дође. Открио је да је његова болест високо функционални аутизам, родитељи су много радили са њим, тако да је достигао степен здравља који му омогућава да се, не само кроз књижевност, сасвим лепо уклопи у друштво, стекао је пуно познаника и неколико добрих другова.


Растали смо се са обећањем да ћемо се поново срести, са неком новом књигом, новим књижевним делом овог човека, чија воља и снага истински инспиришу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
