---
title: "„Штампарска делатност у трима паланачким општинама“ – Нова књига Драгане Петрић и Николе Миливојевића"
date: 2025-07-10
category: Култура
url: https://backapalankavesti.com/kultura/knjige/stamparska-delatnost-u-trima-palanackim-opstinama-nova-knjiga-dragane-petric-i-nikole-milivojevica/
---

Драгана Петрић, рођена је Бачкој Паланци 1968. године. У родном месту је завршила основну и средњу школу, а дипломирала је у Новом Саду на Катедри за историју. По завршетку студија, као професорка историје, ради у Средњој стручној школи „9 мај“ у Бачкој Паланци.

У Народној библиотеци „Вељко Петровић“, почела је са радом 1995. године у Одељењу Завичајне збирке. Током година рада у Библиотеци, радила је на промоцији и очувању културне традиције и стваралаштва, прикупљању, обради и дигитализацији завичајног материјала, организовању промоција стваралаштва завичајних аутора, постављању изложби, уз ангажовање у раду са децом и старијим корисницима. Ауторка је радова из области локалне историје и библиотечке делатности који су објављени у зборницима и стручним часописима.

Никола Миливојевић, мастер историје (докторанд). Рођен је у Новом Саду 1989. године. Звање дипломираног историчара, стекао је 2012, а мастер историје 2013. године на Филозофском факултету у Новом Саду. На истом Факултету уписује докторске студије 2013. године, које наставља 2019. на Универзитету Ото Фридрих у Бамбергу. Од 2020. године ради у Транскому у Београду. Учесник је више научних конференција и скупова у земљи и иностранству и аутор је једног документарног филма, више научних радова, тематских изложби,каталога и радијских емисија.
