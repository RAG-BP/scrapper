---
title: "Препоруке књига из Народне библиотеке „Вељко Петровић“ (30.12.)"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Народна библиотека „Вељко Петровић“ из Бачке Паланке, у сарадњи са порталом БАП ВЕСТИ, из богате понуде својим читаоцима препоручује наслове књига. У рубрици „Препоруке књига“ представљамо наслове Одељења за одрасле и Дечијег одељења НБ „Вељко Петровић“.
Препорука књига за читање – одељење за одрасле
На одељењу за одрасле, библиотекарка Милка Родић је предложила следеће наслове:


Дафни Калотај: Руска зима
Незаборавна прича о путовању једне жене од мрачног света Стаљинове Русије до савременог Бостона и о тајни за коју би све учинила да је сакрије. Одлучивши да на аукцији прода своју изванредну колекцију накита, Нина Ревска, некадашња велика балетска звезда Бољшој театра, верује да је коначно навукла завесу на своју прошлост. Уместо тога, бивша балерина нађе се преплављена успоменама на своју отаџбину и догађаје, величанствене и болне у исто време, који су пре пола века променили ток њеног живота. Нина је пола живота чувала своје тајне. Међутим, двоје људи неће дозволити да прошлост почива у миру: Дру Брукс, радознала млада сарадница бостонске аукцијске куће и Григориј Солодин, професор руског језика који верује да јединствени комплет накита можда чува тајну његове властите нејасне прошлости. Заједно, ови случајни партнери почињу да расплићу мистерију која окружује љубавно писмо, поему и огрлицу непознатог порекла, покрећући тако низ откровења чије ће им последице свима променити живот.
Тина Тарнер: Моја љубавна прича


Од младости у Нетбушу у држави Тенеси, преко успона и славе уз Ајка Тарнера, до њеног фантастичног успеха осамдесетих и касније, Тина искрено преиспитује своју личну причу – искушења, достигнућа и све оно између. Говори о годинама рада раме уз раме са највећим именима у свету музике – Миком Џегером, Китом Ричардсом, Дејвидом Боувијем, Бијонсе – и пише о томе како је неочекивано упознала љубав свог живота 1986. године и како се удала за њега двадесет седам година касније. Како Тина каже: „Понекад нам се највећа срећа у животу укаже онда када смо у стању да је ценимо.“ Суочена са низом здравствених проблема и породичних трагедија које су је задесиле у последњих неколико година, Тина се осврће на свој невероватан животни пут, проналазећи смиреност и сврху чак и у најмрачнијим тренуцима…
Милош Латиновић: Дугодневница
Ликови романа „Дугодневница“ траће сопствене животе скривени иза личних паравана, далеко од бучне и разметљиве гомиле. Они су усамљени у мегаполису. Њихови дани су тиха трајања, а године су утабани путеви крај којих стоје вреће безвредних сећања. Због тога им аутор поклања најдужи дан у години. Ипак, та великодушност неће ништа променити, јер најтеже је променити људе – они не пристају на промену иако би им она донела осмех, срећу, задовољство. Напослетку и катарзу. Роман „Дугодневница“ је пишчева игра заснована на правилу заступљеном у свим његовим књигама – правило нужности ангажоване потраге посвећеника који је спреман да заподене дуел између написаног и прочитаног. У тој потрази читалац – искрени, приљежни, наизглед пасивни реципијент – увек односи победи одбацујући или пак надграђујући литерарну грађевину кроз коју пролази.
Препорука књига за читање – дечије одељење
На дечијем одељењу, библиотекарка Борислава Тољагић Сегеди је предложила следеће књиге:


Коста Миловановић: Лука, мали сликар
Од кад је почео да држи оловку у руци Лука је уживао да шара, најпре по папиру, али временом и по зидовима дневне собе, па чак и по неким вредним књигама својих родитеља, које је успео да дохвати.
Његов сликарски дар је временом унапређен, али и обуздан на границе листа за цртање. Нарочито драгоцено искуство био му је летњи распуст проведен код деде и бабе на Златибору, где је имао прилику да присуствује сликарској колонији и упозна се са различитим техникама сликања.
Борко Брајовић: Тринаеста капија Ртња

Ако сте трагали за авантуристичким романом, зачињеним мистеријом, хорором и фантастиком, којим ћете одагнати летњу врућину и досаду, Тринаеста капија Ртња без размишљања ставите на листу литературе за распуст.
Градећи причу око бројних легенди и непознаница које се испредају о заиста необичној планини Ртањ, Борко Брајовић ствара фиктивни свет који ће вас буквално увући у нека давна времена, међу витезове, чаробњаке, вештице, патуљке, виле и вилењаке.
Придружите се авантурама јунака који су прошли кроз Тринаесту капију Ртња и забава у толкиновском маниру вам је загарантована.
Ева Аморес и Мет Козгров: Најгора недеља. Уторак
У понедељак су се десиле прилично лоше ствари: мама се удала за вампира, тата се забавља с директорком школе, а Џастин је висио са десетметарске скакаонице. У уторак се десило нешто још горе: сви у школи и осталих 17 милиона људи видело је смеђе. А тек треба да се деси разредно сликање. И то после узимања татине креме за депилацију леђа уместо гела за косу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
