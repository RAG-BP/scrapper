---
title: "Никола Борковић ће наступити на фестивалу „Београдско пролеће“"
date: 2025-07-17
category: Култура
url: https://backapalankavesti.com/kultura/muzika/nikola-borkovic-ce-nastupiti-na-festivalu-beogradsko-prolece-2/
---

Селекциона комисија на челу са Мајом Раковић, власницом и главном и одговорном уредницом Naxi радија, Иваном Илићем музичким уредником фестивала и Бранком Кланшчеком, од пријављених више од 200 композиција одабрали су 18 уметника који ће наступити на сцени МТС Дворане.

На фестивалу ће се поред Николе Борковића такмичити још 17 извођача, међу којима је и неколико звучних имена: Борис Режак, Санди Ценов, Дадо Топић, Наташа Михајловић еx Фрајле, Бојан Маровић, Лена Ковачевић и други.  Поводом фестивала организован је уметнички конкурс, на ком ће учествовати 18 талентованих уметника који ће визуелно оживети фестивалске нумере. Визуелни идентитет за песму „Изгубљени“ са којом ће наступити Никола Борковић, креираће талентована млада уметница Милица Миљковић, са факултета ликовних уметности у Београду.
