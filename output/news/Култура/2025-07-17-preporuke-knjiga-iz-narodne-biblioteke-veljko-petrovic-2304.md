---
title: "Препоруке књига из Народне библиотеке „Вељко Петровић“ (23.04.)"
date: 2025-07-17
category: Култура
url: https://backapalankavesti.com/kultura/knjige/preporuke-knjiga-iz-narodne-biblioteke-veljko-petrovic-23-04/
---

Препорука књига за читање – одељење за одрасле

На одељењу за одрасле, библиотекарка Милка Родић је предложила следеће наслове:

Пауло Куељо: Алеф

Љубав се налази ван времена. Или још боље, љубав је време и простор у једној јединој тачки, она је Алеф, она се увек преображава. Сваки тренутак је нови почетак. Изабери промену. Створи себе поново. Начини следећи корак. Истражуј. Откривај. Веруј у своје снове. Освоји непознато. Настави да постављаш питања и живиш с пуном свешћу о томе. На тај начин сваки је тренутак нови почетак, као тренутак када је јунак овог романа упознао Туркињу Хилал у далеком Сибиру, на свом духовном ходочашћу. Дође време кад осетимо потребу да преиспитамо како проводимо живот, да видимо да ли смо тамо где бисмо хтели да будемо и да ли радимо оно што бисмо желели да радимо. Коељов Алеф позива нас да предузмемо први корак. Неке књиге се читају, Алеф се живи. „Алеф је убедљиво најбоља књига коју је Коељо написао. Овај роман зрачи својом чистотом, једноставношћу и искреношћу.“ – Хепинес

Донато Каризи: Владар из сенке

Тама те прво заслепи, затим те прогања и пушта те само под сопственим условима.Сви смо барем једном у животу пожелели да нестанемо. Пре или касније, покушали да побегнемо од свега, да оставимо све за собом. Међутим, за неке то није само пролазна мисао, већ опсесија која их на крају прогута.Ти људи нестају у тами. Нико не зна зашто. Нико не зна шта се с њима на крају збива. и скоро сви буду заборављени. Мила Васкез окружена је њиховим погледима. Она не може да их заборави, зато што има трагове тог мрака на сопственој кожи, дубоко у души. Она добро познаје зов таме, јер игра игру са сенкама од часа када се родила. Можда баш због тога, Мила је најбоља у свом послу: проналази оне које је свет отписао.Када је шеф полиције позове да преузме компликован случај Роџера Валина, њен први инстинкт је да одбије, јер се зарекла да више никада неће крочити на место злочина. Управо ће Роџер, рачуновођа благе нарави који је изненада нестао пре седамнаест година, изронити из таме и вратити Милу у само срце њених најгорих кошмарa.

Харуки Мураками: Спутник љубав

Харуки Мураками је један од најпознатијих савремених светских писаца, чија дела већ годинама у Јапану имају милионске тираже, а преведена су на двадесетак језика.

У свом првом роману преведеном на српски језик, Спутник љубав, Мураками нас води у урбани Јапан да би нам представио причу о замршеном троуглу неузвраћених љубави. У основи љубавни роман зачињен детективском причом, Спутник љубав се чита и као дубоко промишљање о људској чежњи уопште.

Препорука књига за читање – дечије одељење

На дечијем одељењу, библиотекарка Борислава Тољагић Сегеди је предложила следеће књиге:

Тиодор Росић: Бакарно, сребрно и златно царство

Руске народне бајке се записују од разних казивача. Сваки приповедач на свој начин прича бајку – један опширно, други сажето. Исте теме и мотиве различити казивачи различито приповедају. Има разних варијанти истих бајки. Да изаберу најбоље, то ни је било лако ни обрађивачима а ни саста вљачима. Поједини народни казивачи имају већег смисла за хумор, други за занимљив детаљ, појединост, па се наметала потреба обраде бајки. Руске народне бајке, поред Александра Афанасјева обрађивали су и ру ски писци Алексеј Николајевич Толстој, Тамара Григоријевна Габе, М. А. Булатов, Ирина Валеријевна Карнаухова. Из њихових обрада ру ских народних бајки настала је књига која је пред читаоцем.

Срђан Тешин: Лука каже

Приче за децу и размажене родитеље. Отац и дечак, у 77 духовитих епизода, праћених упечатљивим илустрацијама Лидије Тарановић, разговарају о себи и свом свету, о одрастању и сазнању, о невидљивости и о недостајању, о тајнама и открићима, о томе зашто се некада разумеју, а некада свађају. Зашто љубав уме да боли и како Лукине речи знају да буду лековите? Зашто шале могу да буду озбиљне, а озбиљне ствари тако смешне? Зашто су дечаци понекад незадовољни, а родитељи готово увек размажени?

Весна Алексић: Месечина у коферу – Милена Павловић Барили

Дана 5. новембра 1909. године у Пожаревцу је рођена српска сликарка Милена Павловић Барили. Била је једна од најзначајнијих личности европске уметности између Првог и Другог светског рата, ћерка Данице Павловић, у Минхену школованог музичара, и Бруна Барилија, италијанског композитора, писца и путописца. У едицији ЗНАМЕНИТЕ СРПКИЊЕ ИЗ ПЕРА КЊИЖЕВНИЦА ЗА ДЕЦУ ће у неколико кола су објављене илустроване биографске књиге о значајним Српкињама, чији ће аутори бити познате српске књижевнице за децу.
