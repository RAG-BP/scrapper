---
title: "У Просценијуму одиграна представа „Венецијанка“"
date: 2025-07-21
category: Култура
url: https://backapalankavesti.com/kultura/pozoriste/u-proscenijumu-odigrana-predstava-venecijanka/
---

„Драги наши првенци, вечерас сте бриљирали на позорници на којој сте одиграли многе улоге, али најважнију тек сада играте — улогу вас самих, на крају једног поглавља које ће нам свима остати дубоко урезано. Ви сте прва генерација ове школе. Први кораци, прве грешке, први аплаузи. Заједно сте крчили пут, понекад несигурни, често збуњени, али увијек искрени у ономе што радите — јер то глума тражи, а ви сте то овој школи дали. Искреност. Срце. И себе“, рекла је Марија Чутура, ментор ових младих глумаца.

Марија је потом додала: „Овде сте учили да је сцена светиња, а партнер светионик. Да ниједна реплика није само текст, већ истина која мора да се проживи. Да неуспех није крај, већ лекција. И да се у уметности не броји колико си пута пао, већ колико си пута устао и наставио.“

Марија Чутура, академска глумица је у свом емотивном обраћању рекла да треба млади глумци треба да се захвале једни другима јер без колектива, глума не постоји. Без погледа партнера на сцени, без заједничког даха, без тихог разумевања у очима — ништа не би имало смисла.

„Ове три године учинили сте једно друго бољим, не само као глумци, већ и као људи. Хвала вам у име целог колектива драмског студија “Присценијум” што сте веровали у нас и што сте нас безброј пута учинили поноснима. Верујемо да ћете у будућности носити искуства и успомене из нашег студија. Јер није ово била само школа глуме, била је такође и школа живота. А сада ћемо се поздравити на кратко. Зато не кажемо збогом – већ видимо се. На сцени, иза сцене, или негде између“, рекла је Марија Чутура.
