---
title: "Међународна изложба фотографија „Душа Русије“ у Бачкој Паланци"
date: 2025-07-17
category: Култура
url: https://backapalankavesti.com/kultura/izlozbe/medjunarodna-izlozba-fotografija-dusa-rusije-u-backoj-palanci/
---

Изложба обухвата 57 фотографија, на којима је приказан 31 древни град савремене Русије. Сви комплекси храмова, цркве, древне зграде, куће са чипканом фасадом, резултат су веома дуготрајног и мукотрпног рада талентованих руских мајстора.

Древни градови који нису заборављени и данас настављају да задивљују својим просторима, инспиришући познаваоце руске културе и традиције. Сваки град је дубоко симболичан, што је и очекивано, јер у сваком од њих можете се дивити величанственим комплексима црквених грађевина, храмовима и торњевима.

Ова изложба је својеврсни покушај да се дотакне бескрајно лепа, јединствена и веома духовна руска култура, која пружа могућност упознавања са историјом руских малих древних градова. Симболично значење и приче које нам ове фотографије предочавају, пружају прилику да сагледамо аутентичност културе и да схватимо колико је
важно бити поносан на своју земљу, поштовати традицију и пажљиво је преносити са генерације на генерацију.

За посетиоце, изложбе фотографије су огроман извор инспирације, јер што више лепоте видимо, више ће лепоте бити и у нама самима!

Аутор фотографија је др Вадим Разумов (Москва, Русија).
Иницијатор и носилац пројекта је организација Територија културе и традиције (Новоросијск, Русија), у организацији и реализацији Српског ресурсног центра – СРЦе (Белгород, Русија) и Савеза за српско-руски друштвени дијалог КОС, уз стручну подршку Белгородског технолошког универзитета В. Г. Шухов, ДОО Манор Експрес и Центра за руско-српску сарадњу Зенит.

Локални партнери су Културни центар Бачка Паланка и Група за развој и унапређење културе – ГРУК, под покровитељством АД Информатика.
