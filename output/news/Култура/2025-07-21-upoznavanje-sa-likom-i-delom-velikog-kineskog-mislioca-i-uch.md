---
title: "Упознавање са ликом и делом великог кинеског мислиоца и учитеља Конфучија"
date: 2025-07-21
category: Култура
url: https://backapalankavesti.com/kultura/izlozbe/upoznavanje-sa-likom-i-delom-velikog-kineskog-mislioca-i-ucitelja-konfucija/
---

После уводних поздравних речи директорке Културног центра Бачка Паланка, Оље Нађ, испред локалне самоуправе присутнима се обратио заменик председника општине Бачка Паланка, Милан Крагуљац. Он је истакао да је наша средина богата са културним дешавањима и организацијама, те да је ова срадња са једном од најстаријих култура на свету, кинеском, свакако веома значајна.

Саветник за културу из амбасаде Народне републике Кине у Србији, Танг Дашнг, је изразио задовољство што је изложба о вечном учитељу Конфучију, после Београда отворена у Бачкој Паланци.

Додао је да је то почетак још чвршће сарадње и на другим пољима културе. Директор Кинеског културног центра, Џанг Аимин, подсетио је да се ове године обележава седамдесетогодишњица културне сарадње Кине и Србије, која је за све то време снажно допринела извенредној вези два народа. Ова изложба у Бачкој Паланци само је потврдила ту лепу сарадњу Кине и Србије на културном пољу.

Из покрајинског Секретаријата за културу, јавно информисање и односе са верским заједницама, Снежана Јанковић, подсетила је присутне да је кинеска цивилизација је једна од најстаријих у свету. Њој можемо захвалити многа достигнућа која су постала део светске баштине.

Посебно је важно и учење великог мислиоца Конфучија, у чију част је уприличена ова изложба. Захвалила се нашим кинеским пријатељима и званично је отворила ово сећање на вечног учитеља.

После овог официјелног дела, приказан је видео снимак о животу и делу Конфучија, који су присутни, махом средњошколци, са занимањем испратили. Изложба ће бити отворена у наредне две недеље у Музеју града Бачка Паланка.
