---
title: "Породична љубав у огранцима Библиотеке у Товаришеву и Обровцу"
date: 2025-07-17
category: Култура
url: https://backapalankavesti.com/kultura/knjige/porodicna-ljubav-u-ograncima-biblioteke-u-tovarisevu-i-obrovcu/
---

Свака посета је посебна јер се организовањем различитих активности деца подстичу на рад и креативност. Развија се пажња, моторика, координација покрета, подстиче машта, деца се уче лепом понашању и толеранцији. Свака тема која занима децу, може се истражити у библиотеци, међу књигама.

Овога пута су малишани уз помоћ библиотекарке и васпитачице, научили нешто
о породици и љубави. За увод и мотивацију, коришћена је литература Алека Гревена „Како да причаш с мамом“ и „Како да причаш с татом“.

Малишани су нацртали и украсили портрете својих чланова породице. Са истом темом – о породици, деца из вртића у Обровцу са васпитачицама Нином Новаков и Маријом Кнежевић посетили су огранак Библиотеке. Душанка Папић, библиотекарка, одабрала је и прочитала песме за децу на тему породице и њених чланова, о љубави и подршци, породичним односима.

Након тога, у току разговора, деца су подстицана да описују своје породице, да добрим примерима љубави и заједништва заокруже ову дивну и непресушну тему. Мотивисани поезијом и разговором малишани су кроз цртеже, бојама и облицима исказали своје импресије, љубав и припадност породичној заједници.

За децу је сваки долазак у библиотеку јединствен – свако ново искуство, свака реч коју науче, понашање које виде и усвоје, представља почетак развоја њихове личности и особе која ће једног дана постати.
