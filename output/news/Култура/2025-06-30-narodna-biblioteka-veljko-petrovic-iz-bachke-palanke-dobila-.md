---
title: "Народна библиотека „Вељко Петровић“ из Бачке Паланке добила вредан поклон"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Народна библитека „Вељко Петровић“ у Бачкој Паланци добила је вредан поклон од Бачкопаланчанина Страхиње Љиљка који ради у Немачкој. Он је откупио ретке и старе књиге које говоре о историји данашње Бачке Паланке.

Прва књига 150 година Бачке Паланке (150 Jahre Bačka Palanka) је издата 1930. године од стране Николауса Хепа и данас је сачувано јако мало примерака ове књиге. Превод ове књиге је приредио историчар др Предраг М. Вајагић, захваљујући чему Паланчани могу да прочитају како се развијао наш град од времена после Великог бечког рата 1683-1699. до првих деценија XX века.
Друга књига Сећања на Паланку (Erinnerungen an Palanka) је изашла 1958. године и она представља зборник текстова који су написали Паланачки Немци који су град напустили са војним поразом нацистичке Немачке у Другом светском рату. Ова књига такође доноси пуно података о прошлости нашег града и доступна је свима који знају немачки језик.


Трећа књига Паланка на Дунаву II (Palanka an Der Donau – Band II) поред текстова има мноштво фотографија и карти из којих можемо видети како је изгледала Бачка Палнка у времену пре Другог светског рата.
Такође библитека је добила на поклон дигитализоване бројеве новина „Die Wacht“ (Стража) и „Heimat“ које су излазиле у Бачкој Паланци током међуратног периода.
Листајући ове новине можемо пратити дешавања на дневном нивоу, а најстарији број датира на 1905. годину.


Директор библиотеке Миладин Зорић се захвалио господину Страхињи Љиљику на овом вредном поклону који ће своје место наћи у Завичајном одељењу наше библиотеке.
Приликом сусрета договорена је даља сарадња у припреми обележавања 170 година од рођења сликара Ференца Ајзенхута 2027. године. Ово ће бити прилика да се подсетимо на сликаре који су рођени у Бачкој Паланци, а чији је стваралаштво признато у европској култури.
Својим гестом господин Страхиња Љиљак је још једном показао колико поштује град у коме је одрастао и где се школовао. Посебно је вредан пажње његов труд и залагање да се сачува историјска грађа о прошлости Бачке Паланке, као и да она постане доступна што већем броју Паланчана.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
