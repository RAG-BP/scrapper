---
title: "Читалачке авантуре у библиотеци у Товаришеву"
date: 2025-07-21
category: Култура
url: https://backapalankavesti.com/kultura/knjige/citalacke-avanture-u-biblioteci-u-tovarisevu/
---

Све ово и још много тога малишани су могли да науче из одабране литературе и приручника: „Астрономија“ (Никола Божић), „Најновији интерактивни атлас света“ (Елејн Џексон) и „Свемир“ (Џон Фардон), чији су садржај за њих приредиле васпитачица и библиотекарка.

Поред интересантних тема, малишани су у току практичног дела радионице направили глобус, који је свако својим уметничким талентом осликао и украсио.

Да је покретачка улога библиотеке у савременом образовању и развијању читалачких навика код деце велика и незаменљива, још једном су се уверили ученици III-1 и III-2 разреда који су са учитељицама Исидором Гуштин и Живкицом Бугарски посетили огранак.

Одржан је још један час школске лектире уз читање бајки. Читање наглас развија вештину слушања, подстиче комуникационе и вештине изражавања, развија машту, богати речник и емоције. Кориштена литература бајке „Пчелиња матица“ и „Мачак у чизмама“ (Јакоб и Вилхелм Грим).

„Ако желите да вам деца буду интелигентна читајте им бајке. Ако желите да још буду интелигентнија, читајте им још више бајки.“ Алберт Ајнштајн
