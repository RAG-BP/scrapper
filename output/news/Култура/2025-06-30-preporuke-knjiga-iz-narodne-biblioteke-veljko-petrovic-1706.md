---
title: "Препоруке књига из Народне библиотеке „Вељко Петровић“ (17.06.)"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Народна библиотека „Вељко Петровић“ из Бачке Паланке, у сарадњи са порталом БАП ВЕСТИ, из богате понуде својим читаоцима препоручује наслове књига. У рубрици „Препоруке књига“ представљамо наслове Одељења за одрасле и Дечијег одељења НБ „Вељко Петровић“.

Препорука књига за читање – одељење за одрасле
На одељењу за одрасле, библиотекарка Милка Родић је предложила следеће наслове:



Бењамин Каверин: Пред огледалом

Роман Пред огледалом је узбудљива, потресна и нежна повест о љубави која је трајала колико и живот њених јунака. Испричала је сама Лиза кроз писма Костји. Прво му је упутила када јој је било шеснаест година. Последње пред своју смрт.
У почетку раздвојени околностима које не зависе од њих, када су могли да бирају, изабрали су растанак. Страсно обузета сликарством, уверена да само у њему може да пронађе смисао живота и разлог постојања, Лиза је отишла у Париз. Чинило јој се да у том туђем граду почиње и завршава се све што је вредно и важно у уметности. И да она то мора да види и осети. Костја је остао у Русији, предан науци. И у труду да широко заобиђе, да некако заборави, љубав према Лизи.
Тако је свако упао у свој ковитлац и лом. Све се мењало. И они сами. Све се крзало, тањило, и губило сјај. Само је њихова љубав расла. Зрела. Тежила новим садржајима и жудњама. Једина константа у њиховим животима, чак и када је она делила дане са другим мушкарцима, а он са другим женама. А онда је и историја покупила данак… Када је одлучила да се врати Костји и Русији, Лиза је сазнала да је за власт своје земље бегунац коме се не прашта. Да је глад њене душе за сликарством названа издајом. Ипак, започела је своју задњу борбу — да се најзад споји са јединим човеком кога је волела.


Две и по деценије трајала је преписка јунака ове истините приче. Костјина писма су изгубљена. Лизина су пред нама. Та писма су крик душе. Јецај срца. Вапај ума. Слатки шапат наде. Мир и немир вере. И опомена да је љубав Божији дар. Да јој стога ништа не сме бити прече ни важније од ње саме.
Сораја Лејн: Кћи Италије
ИТАЛИЈА, 1946.
Док се опрашта од Феликса, срце јој се слама. Када су у детињству трчали калдрмом, са руком у руци, Есте је веровала да се никада неће растати. Али место балерине у чувеном позоришту Скала у Милану понуда је коју не може да одбије, а то ће заувек променити судбину њене породице.
ЛОНДОН, САДАШЊОСТ


Лили стеже избледели папир у рукама, свесна да њен живот више никада неће бити исти. Док тугује за оцем, сазнаје шокантну тајну своје баке, а једини трагови њене прошлости крију се у руком писаном рецепту на италијанском и старом позоришном програму. Желећи да пронађе одговоре, Лили прихвата посао у винограду у срцу живописних пејзажа око језера Комо – сан који је њен отац некада имао. Стигавши у раскошан дом породице Мартинели, Лили је очарана хектарима винове лозе и одмах се осећа као код куће. Очарана је и шармантним Антониом, и док ћаскају дуго у ноћ́ уз вечеру и свеће, он јој нуди помоћ да открије наслеђе своје породице. Пратећи трагове, све више се заљубљује у Италију и Антонија, а када је рецепт одведе до пекаре у селу на врху брда, она убрзо открива трагичну љубавну причу која ће променити све.
Заводљива вина, скупоцени тартуфи и чувени италијански чоколадни крем дају посебну арому овој чаробној причи о породичним тајнама и неуништивој љубави.
Дафни Калотај: Смирај
Ауторка бестселера Руска зима „Дафни Калотај сјајно пише о чежњама људи за блискошћи и сигурним упориштем у животу.“ Буклист Колико далеко бисте отишли да помогнете пријатељу? Када први пут сретнемо Мим, она је тек дипломирала и скрива чињенице о свом скромном пореклу да би се дружила са Киром, плесачицом из привилеговане породице. Међутим, један несрећан случај ће их потпуно раздвојити.
Двадесет година касније Кира нестаје из седишта невладине организације у Џалалабаду, а Мим, осамљена у руралној Новој Енглеској, креће на пут да је пронађе.
Између Менхетна деведесетих година XX века и источног Авганистана 2012, роман Смирај говори о пријатељству две необичне хероине које ће им потпуно променити живот. Путовањем у непознато Смирај успева да се у нашим односима са другима огледа тренутак у којем живимо.
На дечијем одељењу, библиотекарка Борислава Тољагић Сегеди је предложила следеће књиге:
Адам Кеј: Чудесна медицина
Књига која предочава уврнуте начине лечења и схватања функционисања људског тела током историје људског рода. Весела анатомија из другог угла, или: како је Хипократ установио да болести немају везе с магијом; како је лекар спасавао животе људима користећи веш-машину, конзерву пасуља и неке старе кобасице; шта се дешавало кад је неком била потребна пуна доза крви док није измишљена трансфузија; када је Хипократ схватио суштину улоге мозга, шта је Аристотел ту још могао да дода; зашто су стари Римљани јели лежећки и шта су користили као водицу за испирање уста. И мноштво других занимљивости о медицини, скупљених од стране лекара, као и чињенице о неким важним људима из прошлости који су неким научним достигнућем допринели да свет постане боље место за нас данас.
Забавно, занимљиво и врло корисно штиво за све генерације.
Маркус Рашфорд: Авантуре јутарњег клуба
Авантуре Јутарњег клуба је прва књига славног фудбалера енглеске репрезентације Маркуса Рашфорда. Кад дванаестогодишњи Маркус шутне своју омиљену лопту преко школске ограде, зна да је неће никада добити назад. Ништа што пређе преко тог зида никад се не врати. Али када Маркус добије мистериозну поруку којом се позива да се придружи Јутарњем клубу истражитеља ускоро бива увучен у узбудљиву авантуру решавања мистерије, заједно са новим другарима: Стејси, Лизом и Асимом! Док откривају део по део загонетке, истражитељи Јутарњег клуба почињу да схватају да ствари нису онакве каквим се чине и да би иза ограде могло вребати нешто необично.
Натали Станковић: Фанто. Лудорије једног необичног пса
Први део узбудљивих авантура из серијала „Фанто – лудорије једног необичног пса” садржи 8 прича или поглавља овог романа за децу који, осим забавних догодовштина, лудорија и понекад смешних, а некад и опасних доживљаја девојчице Тине и њеног верног пријатеља штенета Фанта, садржи и важне поруке и ненаметљиве лекције које помажу деци у одрастању и упознавању света и живота. Кроз разне несташлуке, згоде и незгоде Фанта и Тине, деца уче о својим и туђим потребама и осећањима, о одговорности и толеранцији. Испричана из угла пса, ово је књига о оданости, безусловној љубави и вечном пријатељству. Ово је књига уз коју се одраста, која се чува и памти.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
