---
title: "Зоре – књига песама Гордане Дракулић"
date: 2025-07-10
category: Култура
url: https://backapalankavesti.com/kultura/knjige/zore-knjiga-pesama-gordane-drakulic/
---

Песникиња Гордана Дракулић својом поезијом ослобађа себе као уметника, те својим песмама засигурно налази место у књижевном простору. Сопствени доживљај света она прилагођава и предочава нама.

Ова збирка песама „Зоре“, углавном лирских емоција а са друге стране и личног песникиног света, нам претставља аутора који нас храбро води ка себи. Јер шта је песник ако не уме да да себе на длану.

СВОЈА

Своја сам.
Моја је свака дугина боја.
Сунчевог сваког зрака.
А и Месечева
сребрна трака.

У времену када сви пишу /Поезију ће сви писати – Б.Миљковић/, треба имати и храбрости. Песник је тај који упорно говори о себи, обраћајући се свету око себе, тражећи понекад и излаз. Излаз међу себи сличне, излаз из снова на јаву, из јаве у снове. То песник засигурно може.

Ове песме песникиње Гордане Дракулић, у овом надасве виртуелном добу, овековечене књигом, остаће заувек. Као што се зоре рађају изнова и изнова.
