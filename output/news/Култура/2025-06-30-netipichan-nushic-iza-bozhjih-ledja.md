---
title: "Нетипичан Нушић „Иза божјих леђа“"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

На Зонској смотри аматерских позоришних друштава Војводине, у Бачкој Паланци, одиграна је једна представа у извођењу бачкопланачке позоришне трупе Драмски студио „Просценијум“.

Једина драма Бранислава Нушића која се дешава на периферији Београда је „Иза божјих леђа“. Почетком 20. века, критика и публика нису биле благонаклоне према његовим јунацима са друштвене маргине. Драма је током Првог светског рата изгубљена, да би 1964. године била реконструисана на основу преписаних улога из архиве Народног позоришта.
Ондашња позоришна јавност желела је комедију о љубави, браку и неверству, а од Нушића је добила мрачну страну љубавних односа. Добила је црну хронику. Драма „Иза божјих леђа“, настала по истинитом догађају, дешава се на палилулској калдрми међу периферијском сиротињом. Управо ту Нушић смешта драматичну љубавну причу.


Представу је режирала дипломирана академска глумица Марија Чутура (класа Бранка Плеше) и она је за БАП вести говорила настанку и развоју припреме Нушићеве драме:
„Док сам ја студирала о Новом Саду, на Академији уметности, ми смо њу радили као испитну представу треће године, а када сам је први пут прочитала, ја сам се заљубила у ово Нушићево дело. Она је другачија, јер ми смо се навикли на Нушића, као чисту комедију са елеменитма драме, али ово дело је било нешто сасвим атипично за њега у то време. Ми смо четврти по реду, који су то дело уврстили на свој репертоар у Србији. Нушић је за мене један од најомиљенијих писаца, његова дела су основа свега за мене, за сваког глумца, а поготово јер није израбљена до сада.“



У наставку, Марија Чутура је објаснила, да је Просценијум драмски студио који првенствено ради са младим људима, са децом, па и са старијима, како се каже од седам до сто седам година. У њему постоје 4 дечије и 2 групе за одрасле. У припреми је она применила рад на Академији и у првом делу, од септембра па до нове године фокус је на примарним, базичним глумачким елементима, а на крају то се заокружује
на јавном часу, где се приказује научено.
„Управо ова представа коју сте имали прилику да видите“, наставља Марија, „је испитна представа ових глумаца, а ја сам препоносна на њих. Сем неколицине људи, нико никада од њих није стао на сцену, а ова представа се радила девет месеци, јер је мој принцип, да она не може да изађе пред публику, док није потпуно спремна. За представу нису бирани глумци, него је сваки ученик драмског студија добио свој део
колача, што се каже. Кастинг, то јест одређивање ко ће шта глумити, дешава се после јавног часа, када видим њихове могућности, боље их упознам, њихов карактер, физички изглед.“
У драми можете видети живот једне младе девојке, која због несрећног ступања у брак, одбегне код месара, који мало боље живи. Цела прича се дешава у једном београдском кварту, где су људи сиромашни. Тема је прељуба и реакција комплетног народа коме никад не можеш удовољити. Прича се завршава трагично, убиством прељубнице Јуле.












„Презадовољна сам тиме, шта су глумци пружили. Посебна потешкоћа је била што већина од њих није знала ништа о глуми, требало је девет месеци да се достигне ниво за излазак пред публику. Поносна сам што нико није одустао, све су изгурали и не треба заборавити да за свој труд, сем аплауза и личног задовољства, нису добили никакву материјалну надокнаду“, закључила је редитељка представе „Иза божјих леђа“ Бранислава Нушића, дипломирана академска глумица Марија Чутура.
Жири публике, донео је одлуку, да је најупечатљивију ролу пружила Теодора Карановић, у лику прељубнице Јуле.


„Било је лето када сам одлучила да се опробам у глуми“, почиње своју причу млада глумица Карановић. „Видела сам објаву Просценијума на Инстаграму, па сам одлучила да се пријавим. Пре тога сам у четвртом разреду основне школе глумила у представи коју су припремиле учитељице, а далеко сам догурала и на смотри рецитатора. Касније у Новом Саду сам желела да се прикључим неком драмском студију, без успеха, па сам се вратила у Бачку Паланку и прикључила Просценијуму.“
Теодора Карановић, даље нам је открила да је текст своје улоге веома брзо савладала. Највећи проблем јој је био тај дијалект у Србији 19. века, али се више потрудила, слушала на интернету како звучи тај начин говора.
„Лик Јуле сам разматрала, покушала да схватим каква је то жена, изглед, побуде и мотиви, да се осмелила да из тог стања неког несрећног живота оде и слушајући своје срце крене путем љубави. То се није поклапало са оним каква сам ја у ствари, но покушала сам да докучим како бих ја реаговала у стварном животу на такву ситуацију,
и на крају сам улогу изгледа добро одрадила, па сам и добила награду жирија публике, што ми је посебно драго.“
Кретање, као и покрете на сцени је савладала уз велику помоћ редитељке Марије, која ју је ослободила првобитне укочености. У једној сцени свађе са љубавником, поред упечатљиве вике на њега, унела је и емоције и све је, за нас гледаоце, било јако животно и реално. Само умирање на крају представе, чини се да јој је било најтеже. По природи је жива особа и било је тешко успорено се кретати у тој сцени.
„Костими које сам носила на сцени, били су финиш и печат како све треба да изгледа. На пробама, када смо почели да облачимо адекватну гардеробу, некако сам више почињала да схватам каква је Јула стварно била.“
Овај глумачки ансамбл је већ и пре ове смотре изводио представу више пута, а ти наступи и путовања су још једна позоришна димензија, којом Марија Чутура жели да упозна своје глумце. Под њеним „шатором“, она жели да их научи да шире љубав, другарство и да уче. На крају, Марија Чутура је „финиширала“:
„Ако смо успели иоле да задовољимо тај бачкопаланачки укус, то је наш успех, још ако смо заинтересовали и привукли пажњу публике и при том им пренели неку поруку.“
Теодора Карановић: „Ја бих се пре свега захвалила Марији, на пруженој прилици и поверењу да ми да главну улогу и помоћи да је изнесем. Хвала и жирију публике што су препознали мој труд и залагање и доделили ми награду.“
Готово потпуно попуњена биоскопска сала је активно учествовала у представи, аплаудирала, смејала се и туговала заједно са глумцима на сцени и тако потврдила завршне речи овог интервјуа редитељке представе „Иза божјих леђа“ Бранислава Нушића, дипломиране академске глумице Марије Чутуре.
Аутор: Шандор Вечера

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
