---
title: "Позоришне представе у Градском биоскопу"
date: 2025-07-21
category: Култура
url: https://backapalankavesti.com/kultura/pozoriste/pozorisne-predstave-u-gradskom-bioskopu-2/
---

У Градском биоскопу у петак, 14. фебруара са почетком у 20:00 часова биће одиграна премијера позоришне представе за одрасле “Mеn women“ из продукције Културног центра Бачка Паланка. Режију потписује Ненад Еречковић.

У представи играју: Маја Пилиповић, Гордана Холок, Јелена Јагодић, Дијана Зимоња, Теа Бикицки, Живко Живковић, Огњен Рајинац.

Улазница: добровољни прилог за помоћ породици Лаки из Бача (сва три детета су ученици а најстарије је ученик првог разреда ТШ “9. мај” у Бачкој Паланци).

У Градском бисокопу у четвртак 27. фебруара у 20:00 часова биће одиграна позоришна представа за одрасле “Ако сам жена нисам коњ“.

Прича о заљубљивој и помало наивној девојци од тренутка губљења невиности до зрелог доба. Суштински, то је прича сваке жене која настоји да пронађе „оног правог“. Ова монодрама на комичан начин приказује сазревање од првог заљубљивања до првих бора и једну од најважнијих борби сваке жене – борбу да прихвати саму себе. У питању је монодрама коју потписује Јован Љубеновић као редитељ, а игра Ана Познановић, млада глумица и стенд ап комичарка.

Улазнице су распродате!
