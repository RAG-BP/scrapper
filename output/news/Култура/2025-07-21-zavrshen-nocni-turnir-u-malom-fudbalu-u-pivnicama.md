---
title: "Завршен Ноћни турнир у малом фудбалу у Пивницама"
date: 2025-07-21
category: Култура
url: https://backapalankavesti.com/sport/fudbal/zavrsen-nocni-turnir-u-malom-fudbalu-u-pivnicama/
---

У великом финалу турнира 2025, гледаоци су имали прилику да испрате екипе Дисконт пића Подрум и Печењара Павловић, које су укрстиле снаге у борби за трофеј, а после регуларног дела утакмице резултат је био 1:1.

О победнику су одлучивали пенали, у којима је више успеха имала екипа Дисконт пића Подрум, савладавши ривала са 2:0, чиме је Дисконт пића Подрум понео титулу шампиона турнира.

Печењара Павловић је, иако поражена у финалу, освојила друго место, док је у мечу за треће место, тим Зеро Бет савладао екипу Бауен Селенча резултатом 3:0 и тако се попео на победничко постоље као трећепласирана екипа турнира.

У оквиру последњег дана турнира, одигран је и пријатељски меч између родитеља и деце, где су се деца прославила убедљивом победом од 7:3.

Коначан пласман ноћног турнира 2025:
1. место – Дисконт пића Подрум
2. место – Печењара Павловић
3. место – Зеро Бет
4. место – Бауен Селенча

Организатори су упутили велику захвалност свим екипама на фер-плеју, борбености, као и публици која је сваки меч бодрила и пратила.
