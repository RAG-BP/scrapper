---
title: "Хор је традиција која се мора неговати"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Међу првим инструментима код људи појавили су се удараљке и људски глас, односно појање. Музиколози сматрају, да је певање врло брзо прешло у хорско, тј. да је цело племе у дугим ноћима у пећинама, заједнички певало, да би на неки начин „убили“ време. Прошли су миленијуми и такав начин коришћена свог гласа, људи су развили, тако да данас, имамо хорове на врло високом нивоу. Као базични музички израз, хорско певање је постало саставни део на часовима музичке културе, како у основним и средњим школама, тако и у музичким школама и то као обавезан предмет.
У Школи основног музичког образовања „Стеван Христић“, хор су водиле наставнице-диригенти, Татјана Хаџиалић, Зорица Кљајић и од 2020. године, Теодора Чукељ.



„У свом дугогодишњем раду у ШОМО „Стеван Христић“, посебну радост осећам када се попнем на подијум концертне сале и диригујем хором осећајући емоцију ученика и публике“, каже наставница Татјана Хаџиалић.
„Некада су то композиције Волфганга Амадеуса Моцарта, Лудвига ван Бетовена, а некада ауторске композиције. Хорић „Христић“ са ученицима млађег узраста годинама ме је инспирисао да пишем музику за њих, пратећи њихове жеље и осећања. Тако су настале композиције „Маслачак“, „Боћић Бата“, „Химна музичке школе“ и друге композиције за које је стихове писала песникиња Слободанка Боба Никшић. Хор старијих разреда посебно је уз уметничку музику, волео да изводи и композиције различитих жанрова. Памте се наступи и интерпретације композиција „Натинг елс медрс“ метал бенда Металика и „Анадр брик ин д вол“ рок бенда Пинк Флојд, а публику је посебно на ноге дигао наступ Дејана Цукића са чувеном песмом „Ја бих само да певам јер је живот само један“ уз пратњу Сантос Брадрс Бенда, поводом хуманитарног концерта. Композиције можете послушати на You Tube каналу „ШОМО Стеван Христић“.

Наставница Зорица Кљајић се присећа својих искустава у раду са хором.


„Сам почетак мог уласка у свет музичке педагогије, 1998. године, осим предмета солфеђо и теорија музике, започео је и радом са хором. Прве 3 године, паралелно са „великим“, рад обухватао и са децу млађег узраста (1.-3.разред) познатији као „мали хор“ који је имао за циљ развијање опсега гласа, љубави према музици, стицања самопоуздања, осећаја припадности и тимског рада. Са овим хором наступала сам на јавним часовима школе, концертима, хорским смотрама…Деца су певала већином једногласне композиције примењене њиховом узрасту и тематици, те су и наступи били ревијалног типа.
С обзиром да је, у старијим разредима, хор обавезан предмет, за шта је прописан и наставни план и програм са обавезним композицијама (у то време искључиво базиран на уметничким), тако је и рад са истим био сложенији, тежи, захтевнији. Ученици су певали трогласне, па чак и четворогласне композиције, од периода ренесансе до дела композитора 20. века. Колико смо сви уживали у раду са истим а са циљем презентације, што наше школе тако и нашег града, говори и податак да смо 2001. године, први пут у историји школе, учествовали на Републичком такмичењу музичких и балетских школа Србије где је хор освојио 3. награду, а на истом такмичењу само две године касније, 2003., прву награду и звање ЛАУРЕАТА – најбољег хора музичких школа Србије. Такође, хор је био и активни учесник на концертима школе и другим манифестацијама, под мојим руководством до 2006. године када сам, због преласка на функцију директора школе, рад са истим морала предати мојим драгим колегиницама.
Иако ово представља велики успех и период кога се радо сећам, ипак  највећу срећу и радост доживим када видим или чујем да је неко, од мојих бивших ђака, и даље наставио да се бави хорским певањем као члан неког аматерског или црквеног хора, јер је хор традиција коју требамо неговати на свим нивоима“, за Бап вести каже Зорица Кљајић.
Садашњи тренутак у раду са хором у ШОМО „Стеван Христић“ предочила нам је наставница солфеђа, теорије музике и хора, Теодора Чукељ.
„Хор сам преузела почетком 2020. године. За време пандемије Ковида, радили смо како смо знали и умели, он-лајн. Хор је обавезан предмет у школи, исто као инструмент, солфеђо и теорија музике. Ученици од 4. до 6. разреда имају хор, осим хармоникаша и тамбураша који имају свој оркестар. Распоређујемо ученике у хору према гласу који имају, на њима је колико ће се ангажовати, толико ће и учествовати на концертима и наступима. Шта ћемо припремати одређујемо на основу теме концерта на којем ћемо учествовати. Репертоар је кроз године био разноврстан, и оно што одговара њима или мени као вођи, али трудим се негујемо и класику. За новогодишњи концерт смо припремили песму нашег аутора из доба романтизма“, за Бап вести каже Теодора.


Пробе почињу упевавањем разних мелодијских вежби за глас. Ученицима се објасни како њихово тело реагује на певање, пошто је глас уствари човеков инструмент у музици. Даље, зависно од партитуре, да ли је она вишегласна, посебно се увежбавају разни гласови. Када се то деси, креће заједничко певање, динамика, музика и све што захтева хорско певање. Потребно је доста вежбати, да ученици током певања слушају једни друге, да знају када треба да се укључе.
„Када сматрамо, да смо савладали песму, ја ипак се трудим да до наступа имамо пробе, да бисмо били потпуно спреми.“ наставља наставица Чукељ. „Увек има на нечему да се ради, на енергији, на звуку, на музикалности. У хору, разни гласови су у групи, не могу бити раштркани, морају чути једни друге. Када песма има и инструменталну пратњу, то је за чланове хора олакшавајућа околност, понесе их енергија, интонација, темпо пратње и мислим да је то лакше него певати а капела“, наставља Теодора.
Да је хор који је припремала наставница Теодора Чукељ, добро савладала композицију Исидора Бајића „Све док је твога благог ока“, доказ је срдачан и дуготрајан аплауз којим је присутна публика на Новогодишњем концерту ШОМО „Стеван Христић“ наградила ову вредну децу и њихову наставницу. Ми им од срца желимо и даље успешан рад и још пуно лепих наступа и срдачних аплауза.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
