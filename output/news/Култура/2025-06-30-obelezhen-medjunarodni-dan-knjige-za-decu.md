---
title: "Обележен Међународни дан књиге за децу"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

У среду (02.04.), у Народној библиотеци „Вељко Петровић“ и у њеним огранцима у Обровцу и Товаришеву обележен је Међународни дан књиге за децу. Дан посвећен књижевности за децу установљен је 1967. године на основу одлуке Унеска и прославља се на дан рођења Ханса Кристијана Андерсена, данског књижевника, творца познатих бајки као што су: „Мала Сирена“ „Ружно паче“, „Славуј“, „Ново царево одело“, „Принцеза на зрну грашка“ и многих других уз које су одрастале и одрастају генерације.

Ова манифестација има за циљ да утиче на развој љубави према писаној речи код најмлађих и да скрене пажњу на важност књиге и читања.
„Бајка тражи да јој се у потпуности предаш. Она ће постати твој прави доживљај и богатство ако је и срцем и мишљу, без икаквих ограда, прихватиш. А онда ћеш, након извесног времена да јој се поново вратиш, да још нешто у њој откријеш“, написао је Н. Кордић у поговору једном од издања Андерсенових бајки.


Свесни важности дечије литературе и сваког узбудљивог и незаборавног тренутка који нам подари књижевно дело, у Библиотеци је организовано дружење деце и песника. Славећи књижевност, прославили су и 220 година од рођења Ханса Кристијана Андерсена. Ученици првог један и првог два ОШ „Свети Сава“ са својим учитељицама, Јасмином Васојевић и Светланом Чулић, провели су занимљиво и узбудљиво преподне са песницима и библиотекарима.
С лакоћом су упловили у бајковити свет. Говорили су о својим омиљеним бајкама, мотивишући вршњаке да их прочитају. Указивали су на то шта су из њих научили, а шта би волели да је било другачије. Још једном су показали колико је богат свет дечије маште.
А ко једнако добро машта као деца? Писци!
Маштаоници у Библиотеци у Бачкој Паланци су се придружили песник Ненад Неша Живков и песник и кантаутор Горан Јовић. Неша је говорио стихове за децу, а Горан певао и свирао своје песме. Деца су певала, смејала се и уживала. Пожелели су да их песници посаветују како да напишу своје прве стихове. Добили су прегршт корисних савета. Предложили су им и да се јављају на књижевне конкурсе намењене малишанима.


Огранци Библиотеке у Обровцу и Товаришеву
Огранци Библиотеке у Обровцу и Товаришеву су са радошћу дочекали Међународни дан књиге за децу. Традиционално окупљање, радионице и прослава овог значајног датума, на радост је и задовољство љубитеља књиге и читања, нарочито оних најмлађих.

Малишани из вртића „Мали принц“ са васпитачицама Нином Новаков и Маријом Кнежевић посетили су огранак у Обровцу. Мали гости су посетили огранак поводом празника књиге за децу и успешно завршеног пројекта. Деца су била маскирана и свако је могао да исприча своју причу, тј. да представи своју маску. Занимљиви и увек насмејани, малишани су сазнали нешто ново о празнику књиге и творцу најлеших бајки-Андерсену, наводе из обровачке библиотеке.

Деца из забавишта у Товаришеву са васпитачицама Далијом Кнежевић и Љубицом Субић су у огранку прославили прве пролећне дане. Библиотекарка Лидија Шормаз била је модератор радионице о пролећу. Инспирисани причом Јована Јовановића Змаја „Снежавак или висибаба“ малишани су од хартије у боји израдили прво пролећно цвеће и украсили простор библиотеке.


 
Како наводе из библиотеке, сваки долазак деце у библиотеку је нова радост и посебна авантура. Библиотекари су ти који треба да прикажу књиге као посебну атракцију, да буде машту и креативност, да буду разумљиве, блиставе и блиске деци.
„Читав је свет пун чудеса, али ми смо на њих тако навикли да их називамо свакодневним стварима“- Андерсен.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
