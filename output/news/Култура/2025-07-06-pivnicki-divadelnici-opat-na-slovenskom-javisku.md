---
title: "Pivnickí divadelníci opäť na slovenskom javisku"
date: 2025-07-06
category: Култура
url: https://backapalankavesti.com/kultura/pozoriste/pivnicki-divadelnici-opat-na-slovenskom-javisku/
---

Pivničania sa predstavili s inscenáciou Sedem hriechov, ktorá divákom ponúkla výzvu na zamyslenie. Predstavenie zasahuje do povedomia svedkov zločinu ktorý videli, ale necháva možnosť divákovi aby si vytvoril svoj názor. Svojráznym mementom tejto hry, ktorá vychádza z prostredia vyšetrovateľskej služby a polície znie: „Nikto ti nikdy neodpustí to, čo ti spravil!“

Za réžiou a hudbou stojí Cyril Páriš Bodočan, zatiaľ čo sa na výrobe podieľali Daniel Kobár, Janko Brňa a Mirko Tót, kým sú kostýmy a scéna dielom Maje Božovićovej Bažíkovej. Hru pripravoval kolektív divadelníkov, ktorý stál aj za jej úpravou a dramatizáciou.

Okrem divadelného predstavenia si Pivničania užili aj oddych. Navštívili známy turistický areál Zbojská v okolí Tisovca a nechýbala ani tradičná súťaž vo varení kotlíkového guláša, v ktorej sa vlani pivnický tím tešil z 1. miesta.

Divadlo Janka Čemana z Pivnice udržiava dlhoročné partnerské vzťahy s domácim súborom Daxner z Tisovca a toto priateľstvo a spolupráca trvá už viac ako desaťročie.
