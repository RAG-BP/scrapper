---
title: "Божићни концерт црквеног хора „Свети Јован Крститељ“ (ВИДЕО)"
date: 2025-07-17
category: Култура
url: https://backapalankavesti.com/kultura/muzika/koncert-crkvenog-hora-sveti-jovan-krstitelj/
---

Као и предходних година, хор је на челу са диригенткињом Снежаном Жујић, припремио богат програм. Поред духовних композиција, хор је изводио и композиције из народа, које су у ноте ставили познати, како српски тако и руски и украјински композитори.

Хор „Свети Јован Крститељ“ из Бачке Паланке је за 32 године постојања добитник бројних награда и признања, а најзначајније признање је Орден Светог Саве другог реда, док је диригенткиња хора, Снежана Жујић, добитница Оредна Деспота Стефана Лазаревића.

И ове године, интересовање публике за концерт хора је било огромно. Светојовански храм је био испуњен до последњег места, а према речима публике, хор је својим певањем испунио не само њихова очекивања, него и срца.
