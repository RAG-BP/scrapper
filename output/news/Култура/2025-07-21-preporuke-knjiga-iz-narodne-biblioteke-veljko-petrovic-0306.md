---
title: "Препоруке књига из Народне библиотеке „Вељко Петровић“ (03.06.)"
date: 2025-07-21
category: Култура
url: https://backapalankavesti.com/kultura/knjige/preporuke-knjiga-iz-narodne-biblioteke-veljko-petrovic-03-06/
---

Препорука књига за читање – одељење за одрасле

На одељењу за одрасле, библиотекарка Милка Родић је предложила следеће наслове:

Зоран Пеневски: Елегија о белој девојчици

Ксенија Атанасијевић (1894–1981) била је прва жена доктор наука и прва жена доцент у Краљевини Срба, Хрвата и Словенаца. Елегија одевојчици је роман о њеномживоту који се инвентивно плете око њене истоимене прве објављене приче и у форми је фрагмената по узору на њено најпознатије дело Филозофски фрагменти.

Ова прича о тријумфу мисли у хаосу постојања и о победи истрајности у свету пуном неправди уметнички успешно надограђује пуку биографију значајне личности непоколебљивих моралних начела. Уз вешто уткане историјске личности, изузетне опсервације Ксеније Атанасијевић о свом времену и човековој егзистенцији, роман брише границе између њеног филозофског светоназора и ауторског текста, пружајући читаоцу јединствену прилику да се уживи у свет њених идеја. Притом, суптилни паралелизми са данашњим стањем духова код нас потврђују да је и женско питање овде актуелно као и пре једног столећа.

Растко и Надежда Петровић, Урош Предић, Димитрије Митриновић, Бранислав Петронијевић, Душан Недељковић, масони, чаршија, Геца Кон и многи други стварни ликови, као и темељан пишчев увид у Ксенијина дела, чине ову у „елегију“ уверљивом и доприносе осветљавању судбине значајне а несхваћене жене која је ишла испред свога времена.

Вања Чобанов: Време које се никад више поновити неће

Приче о времену које се више поновитии неће, приповест која носи поруку да носталгија често надвладава и оплемењује стварност.

„А ипак кроз цео рукопис провејава некаква позитивна енергија , нешто због чега нам поглед увек изнова лековито и исцељујуће хране они бескрајни војвођански пејзажи са тешким златоглавим сунцокретима повијеним до земље. Шта је то? – не може се одговорити „уопштено“ и за свачији укус и универзално поимање ствари „Зато и желим да свако од вас што држите у рукама ову нежно – сурову књигу сам за себе да најискренији могући одгвор на то питање. А да ли се прави одговор на ово питање налази између корица и казаљки“ Времена које се ниикад више поновити неће“ или у вама самима, е то нек остане тајна. Она тајна која је, кажу, увек неопходна да би се заиста ( и до последњег слова ) довршила свака прича, Тајна смисла људског живота.Тајна смисла нашег живота. Тајна.“ Из поговора – Драгослав Бокан.

На дечијем одељењу, библиотекарка Борислава Тољагић Сегеди је предложила следеће књиге:

Дејан Алексић: Чудесни подвизи Азбучка Првог у тридесет слова

АЗБУЧКО ПРВИ – владар који је у почетку био познат само по својој царској ризници са неизбројивим златницима, хиљадама царских шпајзова крцатих теглама пекмеза, слатког од купина… А онда је своје царство, описменивши се, такорећи опасуљивши се, проширио у свет књига, највеће пространство од свих познатих пространстава. Они који читају могу га тамо и даље видети како језди, час друмовима, час изнад мора, час између звезда, кочијама у које је упрегнуто тридесет пропетих, дивних слова – цела азбу Чудесни подвизи Азбучка Првог у тридесет слова – прва књига, књига А у колекцији АзБучни ред, књига је маштовита, духовита… Једина њена мана је то што има крај. Мада се увек може читати и из почетка, без обзира на то колико година има онај у чијим је рукама.

Џ. Р. Р. Толкин: Тумарало

Ровер је обично мало штене које се изгубило на обали мора, све док не налети на мрзовољног старца коме одгризе део панталона. Испоставља се да је старац заправо чаробњак Артаксеркс, који га је због тога претворио у пса играчку. На срећу, Ровер наилази на још једно магично биће, љупког и љубазног „чаробњака из песка” по имену Псаматос. Тај чаробњак га одводи у разне авантуре на Месец, где проводи време са Човеком на Месецу и његовим крилатим псом, а затим креће да пронађе кита који говори, морског пса, морску змију и змаја. Ровер је слатки мали пас који лута месецом, океаном и копном, разговара са шкампима и гњави чаробњаке. Мрзовољни
чаробњаци су такође одлично разрађени ликови који подсећајући на Гандалфа.

Том Флечер: Свемирски бенд

Може ли најгори бенд на свету да постане најбољи бенд у универзуму?

Свемирски бенд је интергалактички фантастична прича о слављењу различитости, веровању у себе и моћи пријатељства. Џорџ, Нејла и Млата чине најгори бенд на свету. Џорџ жели да буду бриљантни – али Нејла има трему, а Млату превише омета његова опсесија звездама, ванземаљцима и далеким планетама. Али мањак талента и самопоуздања они надокнађују срцем.

Одлучни су да одувају своје пријатеље на школском такмичењу Борба бендова. Али оног тренутка када почну да свирају… Пребачени су у свемир!!!

Нису имали никакву намеру да постану међугалактичке рок звезде, нити да сачувају планету од злих ванземаљаца користећи се само снагом музике. То се некако само… десило… Сада су суочени с великим изазовом: Битка бендова, али интергалактичка верзија. Они се такмиче против ванземаљских група из сваке галаксије! А ако не победе, можда се више никада неће вратити кући…

И не, за записник, нису одувек били суперстрава музичари који растурају гитару и разбијају соло на бубњевима. Пре него што су били телепортовани у свемир, били су поприлично… никакви…

Инспирација Џорџу била је једна реченица (технички, четири реченице) његовог идола Макса Рифа, певача групе Комете, који је једном рекао: „Човече, најбоље песме настају од оног што стварно доживиш. Живи. Пиши. Рокај.” И тако је Џорџ одлучио да записује све што му се дешава. Почевши од одмах.
