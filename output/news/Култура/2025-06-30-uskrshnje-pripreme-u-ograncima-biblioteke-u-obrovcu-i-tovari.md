---
title: "Ускршње припреме у огранцима Библиотеке у Обровцу и Товаришеву"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

ОБРОВАЦ, ТОВАРИШЕВО – Огранци Народне библиотеке у Товаришеву и Обровцу традиционално организују ускршње радионице за децу. Долазак пролећа, први цветови, сунце и празници, покренули су малишане, васпитаче и библиотекаре на нове активности.

Из богатог фонда огранка у Товаришеву заједно са васпитачицама Љубицом Субић и Далијом Кнежевић, за децу су издвојени и прочитани делови књига „Крајње необичности у веровањима и обичајима људи са свих меридијана“ (Маја Лекић), „Мали хришћанин“ (Ђорђе Јанић) и „Непослушно пиле“ (Брана Цветковић).
Ова активност имала је за циљ да боље упозна децу са вредностима наше културне баштине на природан, разумљив и прихватљив начин. У току радионице малишани су направили дивне жуте пилиће, прелепа шарена јаја и венчиће од врбових гранчица.


На другој радионици у огранку „Јован Протић“ библиотекарка Лидија Шормаз је прочитала чаробну и топлу причу „Мали храбриша“ (Никола Кинир), а деца су упознала два зекана, праве вредности пријатељства као и то да су страхови ту да би се савладали. Након читања, деца су храбро и креативно кренула на посао: разговарали, резали, лепили и на крају направили дивне зечиће који, како кажу предања, у ово време умеју деци да донесу лепе поклоне.
Празник Цвети, Врбица и Ускрс били су теме радионица у огранку „Др Славко Јовин“ у Обровцу. Деца из вртића и забавишта са васпитачицама Нином Новаков, Маријом Кнежевић и Горданом Вукојев су у одвојеним радионицама научили нешто ново о празницима цвећа, шарању ускршњих јаја и „улози“ ускршњег зеца.
Наравно, библиотекарка Душанка Папић је искористила прилику и малишанима прочитала део из књиге „Празници и темељи хришћанског живота“ (Зорана Ћетеновић), и показала мноштво сликовница и књига које говоре о животињама (зец и пилићи).


Деца су од хартије правила цветне ускршње венчиће и бојили јаја од картона. Место међу књигама, причама и поезијом увек надахњује, ствара амбијент који подстиче на рад, креативност и заједничке активности.
Библиотека је одувек била место за креативну игру и учење, а књига бескрајан извор знања, лепоте и уживања којима се надахњују генерације најмлађих.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
