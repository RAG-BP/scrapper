---
title: "Црквени хор „Свети Јован Крститељ“ из Бачке Паланке учесник концерта у Београду"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Епархија Бачка
            БЕОГРАД – У недељу (11.05.), Црквени хор „Свети Јован Крститељ“ из Бачке Паланке наступао на концерту у Београду. Са благословом Његовог Високопреосвештенства Митрополита бачког господина др Иринеја, чланови Црквеног хора из Бачке Паланке, предвођени протојерејем Предрагом Милутином, парохом бачкопаланачким и председником хора, и професором Снежаном Жујић, диригентом хора, учествовали су на концерту у част професорке др Данице Петровић.

Концерт у знак сећања на почившу др Даницу Петровић, у организацији Музиколошког института Српске академије наука и уметности, одржан је у атријуму Народног музеја у Београду.
У уводном делу, присутнима су се обратили академик др Јелена Јовановић, директор Музиколошког института, др Ненад Ристовић, професор Универзитета, као и др Катарина Томашевић и др Наташа Марјановић, сарадници Музиколошког института. На концерту су наступили хорови из више градова из Србије и иностранства, који су током претходне три деценије учествовали у Летњој школи црквеног појања „Корнелију у споменˮ коју је основала и водила професор др Даница Петровић.



Прегледач видео записаhttps://backapalankavesti.com/wp-content/uploads/2025/05/video_2025-05-12_09-23-47.mp400:0000:0000:00Користите стрелице горе/доле за повећавање или смањивање гласности.
На репертоару је било четрнаест композиција Корнелија Станковића из Минеја, Триода и Пентикостара које се налазе у новообјављеној петој књизи његових сабраних дела, тако да је током концерта извршено својеврсно концертно представљање нове књиге.
О професорки др Даници Петровић
Професорка др Даница Петровић, научни саветник, реномирани музиколог и педагог, целокупан радни век посветила је, између осталог, српској црквеној музици и Музиколошком институту Српске академије наука и уметности, дуги низ година (од 2001. до 2013) обављајући и дужност директора. Студије музикологије на Музичкој академији (данас Факултет музичке уметности) завршила је 1970. године, када је започела и свој рад у Институту. Током последипломских студија усавршавала се у Оксфорду (1971), у Минхену и Бојрону, да би докторску дисертацију (Осмогласник у музичкој традицији Јужних Словена), одбранила 1980. године на Филозофском факултету у Љубљани. Од почетка рада у Институту најближа сарадница академика Димитрија Стефановића, др Даница Петровић је истрајно проучавала традицију српске црквене музике, афирмишући се у земљи и иностранству као један од њених најбољих зналаца. Од 1993. до 2010. године предавала је Историју националне музике на Академији уметности у Новом Саду, где је извела прве генерације музиколога, магистара и доктора наука. За свој труд примила је и Грамату Руског патријарха Алексеја II, јануара 2008. Упокојила се 20. августа 2024. године.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
