---
title: "Препоруке књига из Народне библиотеке „Вељко Петровић“ (09.01.)"
date: 2025-07-17
category: Култура
url: https://backapalankavesti.com/kultura/knjige/preporuke-knjiga-iz-narodne-biblioteke-veljko-petrovic-09-01/
---

Препорука књига за читање – одељење за одрасле

На одељењу за одрасле, библиотекарка Милка Родић је предложила следеће наслове:

Пјер Леметр: Довиђења тамо горе

Последњи дани Првог светског рата затичу Албера, бившег књиговођу, и Едуарда, уметника и сина милионера, у истом рову. Ужаси бојишта заувек су променили њихове животе и оно што им сада предстоји јесте да покушају да преживе мир. Одбијајући да их победе огорченост и очајање, они ће смислити невероватно дрску и неморалну превару која ће у читавој земљи изазвати метеж. А у извесним круговима изазваће опште згражавање…

Више од приче о одмазди двојице људи смављеним узалудним, варварским ратом, овај роман је заједљива и трагична историја друштва, породице, морала и државе одговорне за њихов пакао. У  послератној Француској, која тугује за милион и по погинулих занемарујући преживеле, превара тих размера истиче сав цинизам те ситуације.

Ајше Кулин: Деца Истанбула

Дерја и Хакан су млади брачни пар који је на својој кожи осетио последице економске кризе у земљи. Када су добили ћеркицу Аду, приморани су да се преселе у кућу Дерјиног оца на селу. Хакан покушава да нађе посао, јер га изједа помисао да буде некоме на терету. И заиста добија посао, али у далеком Шангају.

Есра је жена бурне прошлости, жена која је волела погрешног човека и због њега завршила са оне стране закона. Али сада је окренула леђа том свету да у њега више никада не закорачи. Међутим, неочекивано пријатељство оживеће духове некадашњег живота, а последице ће бити шокантне.

Дејан Стојиљковић: Константиново раскршће

У пролеће 1939. Хајнрих Химлер је поклонио Адолфу Хитлеру мапу са уцртаних шест праваца у којима би требало да се крећу истраживања древне аријевске прошлости. Један од тих праваца показивао је на Србију.

Пет година касније у Нишу, офисир СС Хајнрих Кан, успева да пронађе локацију места које крије тајне великог римског императора. Мач за којим Хитлер толико жуди, налази се испод темеља античког Наиса, у збирци оружја означеног као КОНСТАНТИНОВО РАСКРШЋЕ. Али на путу који Кан треба да пређе испречиће се двојица људи: загонетни четнички мајор Немања Лукић и командант одбране града – баварски племић Ото фон Фен. У исто време, поред бомби које савезници бацају са неба, Ниш потреса серија стравичних убистава… У лудилу рата, то наизглед никог не узбуђује, али једна древна реч може се чути како је тихо изговарају војници на мртвој стражи, та реч је ВАМПИР. Недокучива жудња ће одвести у подземље оне, који немају шта да изгубе, у мрак где сијају очи боје пурпура, ка месту где се секу границе два света, ка КОНСТАНТИНОВОМ РАСКРШЋУ.

Препорука књига за читање – дечије одељење

На дечијем одељењу, библиотекарка Борислава Тољагић Сегеди је предложила следеће књиге:

Али Стендиш: Невероватне приче из Баскервилског хола

Када младом Артуру Конану Дојлу понуде место у Баскервилском холу, тајној школи за изузетно надарену децу, он ће бити одушевљен што му се пружа прилика да помогне својој сиромашној породици.

Тамо ће се веома брзо спријатељити са Ајрин Игл, одважном и мудром девојчицом и Џејмсом Моријартијем, дечаком једнаком бриљтног ума, као што је он сам. Они ће заједно открити да је њихова школа надасве необично место, пуно високих торњева, скривених подрума, чудних појава и заборављених животиња.

Татјана Ковачев: Легенде о тајанственој Србији

Вековима маштане и приповедане, легенде о Србији откривају лепоте њених предела, идентитет народа и указују нам на појединце које красе изванредне особине.

Племена разних народа, девојке необичне лепоте, јунаци неукротиве снаге и храбрости и чудесна бића оставили су траг на територији српске земље и о њима су испредане ове узбудљиве легенде.

Драгана Младеновић: Игра скривања

Ако вам се деси да изгубите млађу сестру, ви ћете:

Нека ИГРА СКРИВАЊА почне!
