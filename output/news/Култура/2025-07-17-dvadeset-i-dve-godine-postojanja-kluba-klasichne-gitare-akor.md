---
title: "Двадесет и две године постојања Клуба класичне гитаре „Акорд“"
date: 2025-07-17
category: Култура
url: https://backapalankavesti.com/kultura/muzika/dvadeset-i-dve-godine-postojanja-kluba-klasicne-gitare-akord/
---

После уводних речи председника „Акорда“, Марка Шалића, кренула је прослава са наступом најмлађих чланова клуба, који су својим умећем, показали да музицирање на класичној акустичној гитари има лепу будућност у Бачкој Паланци.

Од класичних композиција, преко фолк и рок стандарда, млади музичари су показали да за њих није битна врста музике, јер се она дели на добру и на мање добру. Шароликост програма обележили су стални гости оваквих манифестација, кантаутор Горан Јовић, песници Књижевног клуба „Дис“, као и хорић девојчица ученица ОШ „15. октобар“ из Пивница, слепи дечак Урош Дрндарски, који је отпевао уз гитару неке познате шлагере, као и Далибор Димитријевић који је дошао чак са Малте.

Наставак прославе „Акорда“ десиће се следећег четвртка (26. 06.), када ће наступити старији чланови овог већ реномираног клуба класичне гитаре из Бачке Паланке.
