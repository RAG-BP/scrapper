---
title: "Одржана промоција књиге „Сентиванац“ (ВИДЕО)"
date: 2025-07-21
category: Култура
url: https://backapalankavesti.com/kultura/knjige/odrzana-promocija-knjige-sentivanac-video/
---

Роман „Сентиванац“ није могуће пронаћи у продаји, али је доступан у Народној библиотеци „Вељко Петровић“ у Бачкој Паланци.

Роман „Сентиванац“ аутора Рајка Игића нас води у приоду од 1941. године. Главни лик је Милан из Сентивана (данашње Деспотово), а текст описује његов живот у родном селу, мобилизацију, његов живот у немачком заробљеништву, љубав са удовицом Кларом, повратак у родно место, послератне догађаје у Сентивану и Кларину поруку коју је Милан примио преко универзитетског професора из Београда.

Рајко Игић, рођен у Деспотову и по образовању је лекар. Дипломирао је на Медицинском факултету Универзитета у Београду, а докторирао је на Универзитету у Сарајеву. Већи део радног века провео је као професор фармакологије на Универзитету у Тузли, Бањалуци и Новом Саду. У једном периоду радио је и као научни саветник у државној болници у Чикагу и уредник медицинског часописа у Бањалуци. Поред научног рада, и објављених публикација из медицине, Рајко Игић је и песник који је објавио неколико збирки поезије на српском и енглеском језику. Тренутно живи и ствара и у својој 88. години у Сомбору.
