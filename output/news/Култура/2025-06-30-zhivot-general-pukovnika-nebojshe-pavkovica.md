---
title: "Живот генерал-пуковника Небојше Павковића"
date: 2025-06-30
category: Култура
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Пуковник Милорад Ђошић, пуковник Миодраг Јевтић, Неђо Антонић
            У уторак, 10. јуна, у галерији Народне библиотеке „Вељко Петровић“ одржана је промоција књиге пуковника Миодрага Јевтића „Нераскидива карика“. Приказ књиге је одржан на годишњицу дана престанка НАТО агресије на СР Југославију 1999. године.
Поред председника организатора „Патриотског фронта“ из Бачке Паланке, Неђе Антонића и аутора пуковника Миодрага Јевтића, присуствовао је промоцији испред издавача, Српског културног центра из Београда, пуковник Милорад Ђошић.
На уводу промоције, Неђо Антонић је говорио о последицама НАТО агресије на нашу земљу:


„Данашња трибина у Бачкој Паланци под називом „Да се не заборави“ организована је са циљем да се подсетимо оних догађаја који су се десили пре 26 година на овим нашим просторима, током агресије на СР Југославију, чије последице се осећају и данас, а осећаће и покољења у наредним вековима. Познато је да је агресор употребио средства са осиромашеним уранијумом, чији се период распада мери милионима година. По досадашњим истраживањима је утврђено да је око 700.000 људи на територији Републике Србије оболело од разних малигних болести, од чега је чак 400.000 завршило са смртним исходом. Осим осиромашеног уранијума, непријатељ користио и друга убојита средства, пре свега хемијска средства, биолошко наоружање, као и елетромагнестко оружје. Све то је утицало не само на људе, него и на биодиверзитет, односно комплетну животну средину, јер су се све  ове материје које су се ослобађале за време бомбардовања, завршавале у води, земљи и ваздуху практично на целу територију наше републике. Последице бомбардовања су биле катастрофалне и осећаће се још дуги низ година.“
Антонић је додао да је циљ промоције и трибине да се не заборави та агресија и њене последице, да се јавност подсети тих трагичних догађаја од пре више од четврт века. Да се анимирају институције да ураде све да се последице ублаже колико је то могуће, јер до сада је мало тога учињено.
У наставку промоције, магистар, пуковник у пензији Миодраг Јевтић је говорио о својој књизи „Нераскидива карика“ у којој је писао о команданту треће армије СР Југославије, генерал-пуковнику Небојши Павковићу:


“Ово представљање моје двотомне књиге код вас је петнаесто по реду и она је практично геополитичка историјска, а у суштини као једна нит кроз њу се провлачи биографија генерал-пуковника Небојше Павковића бившег начелника генералштаба Војске Србије. Књига има 1150 страница, 366 фотографија, 32 значајна документа из његовог живота.“
Књига обухвата 75 година СФРЈ, па њено распадање, стварање нових држава, њихове успоне и падове, ратове, бомбардовања, политичке промене и у тим периодима генерал Павковић је био на битним функцијама где је могао да креира употребу војске.
„Књига је врло занимљива, радио сам на њој две и по године“ наставља пуковник Јевтић. „Поред бројне литературе коју сам користио, разговарао сам са многим значајним личностима из света културе, спорта, цркве, дипломатије, безбедности, здравства – укупно са 64 јавне личности који су познавали генерала Павковића и знају ситуацију каква је била у држави и њихова искуства и импресије пренео сам у књигу и она је завреднила велико интересовање јавности, тако да ови примерци на овој промоцији су практично последњи.“
Генерал Павковић је једна импресивна личност, учесник рата 1999. године и био је у средини ланца командовања. Најстрожије је осуђен од свих и претпоставка је, да је то због тога што никад није сарађивао са Хашким трибуналом.
„Осуђен ја на 22 године казамата, а после две трећине одслужене казне, он није ослобођен, робијаће до 2027. године. Врло тешко му пада да прихвати такву казну, јер сматра да је ратовао по правилима и обичајима рата и сматра да ни он ни његова војска нису починили никакав ратни злочин. Не жели да његова унучад буду потомци ратног злочинца и тежи на направи ревизију свог случаја, да се утврди због чега је он заправо осуђен.“


Пуковник Јевтић каже да се у књизи могу наћи познате и мало познате ствари, а неке се први пут износе у јавност. До сада се није појавило ни једно лице да би демантовало нешто од изнетих ствари у књизи. Она не садржи ни један коментар аутора, обухвата историјске догађаје, онако како су их видели директни учесници у одређеним дешавањима.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
