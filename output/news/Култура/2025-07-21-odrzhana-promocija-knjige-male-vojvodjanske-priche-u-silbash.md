---
title: "Одржана промоција књиге „Мале војвођанске приче“ у Силбашу"
date: 2025-07-21
category: Култура
url: https://backapalankavesti.com/kultura/knjige/odrzana-promocija-knjige-male-vojvodjanske-price-u-silbasu/
---

Након последњег школског звона, уследила је и формална добродошлица директора, после које је започео разговор.

Како то обично бива, најмање сам говорио о књизи „Малих војвођанских прича“ која је била повод сусрета.

Како ја аутор навео на свом фејсбук профилу, током овог сусрета, више су разговарали о томе зашто има потребу да пише, што је можда још важније и зашто увек изнова путује по Војводини.

„А онда, као да сам са гостима књижевне вечери, ишао у исти разред, па отпутовао негде и вратио се после десет или више година. Апсолутно свако од присутних пожелео је да ме нешто пита, загрли или се слика са мном. Као да смо род, па смо се окупили на неком породичном слављу! Далибор Пејак рекао ми је да је од сада Силбаш моја нова кућа у коју могу увек да дођем, а добри дух села, Јан Крошлак, поклонио ми је ракију коју пече од сеоских дудова, са етикетом коју је за мене направио“, поделио је део својих утисака, аутор књиге, Илија Туцић.

Илија Туцић, новинар и књижевник, читаву деценију путује кроз равницу и пише кратке приче по којима је препознатљив бројној читалачкој публици. Објавио је књиге: „Челобаште“, „Мале војвођанске приче“, „Чудо у Чибу“, „Приче равнице“, и “Приче иза фиранге”, од којих су неке због великог интересовања читалаца доживеле поновљена издања.
