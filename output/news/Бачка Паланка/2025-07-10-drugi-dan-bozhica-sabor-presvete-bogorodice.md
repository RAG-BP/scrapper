---
title: "Други дан Божића – Сабор Пресвете Богородице"
date: 2025-07-10
category: Бачка Паланка
url: https://backapalankavesti.com/info/crkvene-vesti/drugi-dan-bozica-sabor-presvete-bogorodice4q/
---

Српска црква данас одаје славу Пресветој Богородици, мајци Исуса Христа. Њеним сабором се назива овај празник зато што се тада сабирају (окупљају) сви верни, да прославе Богородицу и њеног сина, али и међусобно, ван дома, поделе радост Божића.

На данашњи дан обилазе се пријатељи и комшије и примају гости у кућу. Другог дана Божића, народ каже, требало би да се посветите шетњи и посети пријатељима и кумовима, јер „ко има пријатеље, богат је човек“.

Како је обичај да се за Божић остаје код куће и да се први дан овог празника проводи са породицом, други дан је био време када се обилазе рођаци, пријатељи и кумови. Верује се да се на овај дан мире и они који су годинама у завади и да није добро било кога отерати са кућног прага.
