---
title: "Обровац кроз историју – старе мапе"
date: 2025-07-10
category: Бачка Паланка
url: https://backapalankavesti.com/zanimljivosti/iz-istorije/obrovac-kroz-istoriju-stare-mape/
---

Место је добило име по Аварима које су Срби звали Обри. Постоји и теорија да назив потиче од речи Обар које је имало значење за становника из земљаног опкопа, какве су правили Авари. У околини Обровца, на локалитету Рајсов салаш нађен је један такав опкоп (утврда од земље) какви су остајали иза Авара.

Према монографији Самија Боровског 1699. године је у Обровцу било 23 домаћинстава. Године 1722. Обровац је место са 126 домаћинстава Срба који су се доселили са Арсенијем Чарнојевичем 1692. године.  Српска православна црква је саграђена 1782. године. У Обровцу су Срби били већина до 1812. године, а онда су насељени Немци који постају доминантни.

Од 1945. опет се већина у селу променила у корист Срба. Данашњи староседеоци воле да кажу да су „одувек ту“, али највећи број житеља ипак су колонисти који су 1945. стигли из Босанске Крупе, Дувна, Бугојна, Ливна, Гламоча, Шипова и других места западне Босне.
