---
title: "Зашто не можете да угрејете стан – ово су најчешће грешке"
date: 2025-07-07
category: Бачка Паланка
url: https://backapalankavesti.com/zanimljivosti/zasto-ne-mozete-da-ugrejete-stan-ovo-su-najcesce-greskew4/
---

Ово су главни разлози због којих вам се дом не загрева максимално, ма колико да „нагарите“ пећ или грејалице.

Стручњак за ентеријер Ворен Кинлох је објаснио да је један од главних разлога што се дом превише брзо хлади или не загрева довољно добро то што је грејно тело заклоњено намештајем. Уколико су вам кревети или комоде превише близу постављени уз радијатор, немојте да се чудите што је у соби хладно.

„Намештај делује као баријера, спречавајући топли ваздух да слободно циркулише просторијом. Како бисте оптимизовали проток топлине, побрините се да постоји довољно размака између радијатора и намештаја“, саветовао је стручњак.

Промаја, позната као и највећи непријатељ Срба, заиста може да направи проблем током зиме и грејне сезоне. Ако врата и прозори нису исправно затворени и хладан ваздух се кроз „пукотине“ пробија, или како бисмо ми рекли „дува промаја“, немојте да се чудте што дом никада неће бити довољно топао. Шта радити? Идеално би било да решите проблем хидроизолације у дому или „ушушкате“ прозоре и врата. Уколико немате специјализиване јастуке у облику ваљка, можете да уролате пешкире и поставите их макар на дну прозора. Дуготрајније решење би било да инвестирате у нове прозоре.

Кинлох наводи да погрешно конфигурисане поставке термостата могу бити одговорне за хладан дом. Када је термостат погрешно постављен, ни грејање неће радити пуним капацитетом.

„Увек би требало још једном да проверити да ли термостат исправно програмиран и размислите о улагању у паметни термостат за прецизнију контролу температуре“, саветовао је.
