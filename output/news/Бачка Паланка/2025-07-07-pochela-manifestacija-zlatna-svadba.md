---
title: "Почела Манифестација Златна свадба"
date: 2025-07-07
category: Бачка Паланка
url: https://backapalankavesti.com/drustvo/manifestacije/zlatna-svadba-backa-palanka2024/
---

Скуп парова је одржан у Културном центру Бачке Паланке, где су организатори дамама уручили букете цвећa, и где је и приређен кратак програм уз обраћање организатора. Након тога, уприличен им је дочек у Општини Бачка Паланка од стране заменика председника општине, Милана Крагуљца.

На манифестацији су учествовали парови, који су склопили брак давне 1974. године. Ово је до сада најмасовнија „Златна свадба“ са 45 пријављена пара која су у браку педесет година.

Један од симбола „Златне свадбе“ јесте дефиле парова кроз центар града. Како је објаснио Зоран Јовичин, пошто је јун месец матура, где родитељи и баке и деке прате матуранте на њихове прославе, идеја је била да се то на неки начин обрне, и да наши старији суграђани поносно прошетају градом, а да их њихова деца и унуци прате на прославу и вечеру.

Пројекат је почео да се ради од венчаних генерације 1668, и ово је седма генерација парова који прослављају на овакав начин 50 година брака.
