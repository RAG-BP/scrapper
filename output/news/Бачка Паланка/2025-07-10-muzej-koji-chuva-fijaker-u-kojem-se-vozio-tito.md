---
title: "Музеј који чува фијакер у којем се возио Тито"
date: 2025-07-10
category: Бачка Паланка
url: https://backapalankavesti.com/zanimljivosti/iz-istorije/njegov-muzej-cuva-fijaker-u-kom-se-vozio-tito-o-istoriji1/
---

У Србији има толико лепота да их не можемо све упознати. За многе од њих смо сви, више или мање чули, али има и оних које су још увек скривеније. Резерват природе Карађорђево сматра се одличним избором за љубитеље коња и мирног одмора. Територијално ово насеље припада општини Бачка Паланка и у њему живи тек нешто више од 700 становника.

Оно по чему је Карађорђево посебно познато јесте ергела коња, хиподром и музеј ергеле, као и специјални резерват природе, који насељава примарно ситна и крупна дивљач.

Још крајем 19. века, у доба аустроугарске владавине је на подручју данашњег Карађорђева почео узгој коња. Према мишљењу тадашњих стручњака, за адекватан узгој, односно за копита младих је било изузетно важно да бораве управо на земљишту богатом калцијумом, какво је на овом подручју.

Најпре су се ту гајила ждребад, која су довођена из целе земље, а примарно за војне сврхе. Обично су након годину дана слата војци, по потреби. Занимљиво је поменути да је аустроугарска монархија полагала право на ову ергелу, будући да се налазила у државном власништву.

Касније је цело подучје донекле урбанизована. Раскрчена је шума и подугнути су што помоћни објекти у оквиру ергеле, што објекти за становање. Првобитан назив данашњег Карађорђева је био Ждребарско насеље, што је превод топонима Чикош Телеп. Недуго након тога, у овој ергели почињу да се узгајају расни коњи.

Званично је краљ Александар Карађорђевић 1924. године донео Указ о оснивању државног ловно-шумског добра, а посебно активно је ловиште коришћено у доба некадашње Југославије. Први дипломатски лов је у Карађорђеву организован 1948. године.

Обнова целокупног комплекса је почела 1957. године, а од 1973. године постаје Војна установа Карађорђево и под управом је тадашње Југословенске народне армије. Добро је познато да је тадашњи председник земље обилато користио услуге овог добра и да је често у Карађорђеву боравио, те ту и примао многе уважене личности тога доба.

Осим значајних површина под шумом, у Специјалном резервату природе ИИ категорије, које чине подручје Букински рит и Мостонг има и одређених водених површина. Насељено је углавном дивљачи, ситном и крупном, као и птицама, од којих је значајан број угрожених врста.

Не можете посетити ово место, а да не обиђете музеј, који чува многе занимљиве експонате. Осим фијакера, у којима су се возили некадашњи гости, ту је и фијакер у коме се возио Јосип Броз Тито.

Један од 5 фијакера, колико их данас броји музеј, се још увек користи, када се на хиподрому организују такмичења. Изложене су и бројне потковице и пехари, који су били освајани током многобројних такмичења, овде организованих. Посебна је занимљивост Књига утисака у овом музеју, која је формирана још 1924. године.
