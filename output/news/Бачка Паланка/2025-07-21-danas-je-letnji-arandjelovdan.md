---
title: "Данас је летњи Аранђеловдан"
date: 2025-07-21
category: Бачка Паланка
url: https://backapalankavesti.com/zanimljivosti/obicaji/danas-je-letnji-arandjelovdan/
---

Српска православна црква данас обележава празник Сабор Светог Архангела Гаврила, једног од седам великих ангела серафима који су учествовали у стварању света.

Празник Сабора светог архангела Гаврила није обележен „црвеним словом“ у календару СПЦ, која му, ипак, даје велики значај и слави га као – благовесника који је учествовао и најављивао све значајне догађаје везане за настајање хришћанства.

Архангел Гаврило је жива сила бестелесна и један од седморице серафима најближих Божијем престолу. Учествовао је у Божијем стварању света и у борби против „палих“ анђела, предвођених самим злом, Сатаном.

Архагел Гаврило је сведочанство о почетку настајања Божије творевине пренео пророку Мојсију јавивши му се у пустињи и поучивши га како да напише Књигу постања.
