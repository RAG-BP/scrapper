---
title: "Најава – Позоришна представа за децу „Чудне речи“"
date: 2025-07-07
category: Бачка Паланка
url: https://backapalankavesti.com/kultura/pozoriste/najava-pozorisna-predstava-za-decu-cudne-reci/
---

Позоришна представа за децу „Чудне речи“, распевани дечји кабаре са великим уметником Бодом Нинковићем у насловној улози. Ова представа, настала је на основу албума песама за децу „Чудне речи“, који су Бода Нинковић и Јовица Тишма, заједно са Љубом Нинковићем и сјајном екипом сарадника осмислили и снимили. Представа представља збир озбиљних песама за децу. То не значи да песмице нису веселе, забавне и духовите, већ да су озбиљно и с поштовањем према деци смишљене, написане, одсвиране отпеване и снимљене. Представа је намењена млађој деци, а улаз је слободан.
