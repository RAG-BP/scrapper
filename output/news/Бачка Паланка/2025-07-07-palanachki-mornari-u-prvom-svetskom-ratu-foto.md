---
title: "Паланачки морнари у Првом светском рату (ФОТО)"
date: 2025-07-07
category: Бачка Паланка
url: https://backapalankavesti.com/zanimljivosti/iz-istorije/palanacki-mornari-u-prvom-svetskom-ratu-foto2/
---

Старопаланчанин Радослав Палишашки, након мобилизације распоређен је у Царско-краљевску морнарицу, где је од 1915. до 10. јуна 1918. године служио на понос угарског дела Монархије названом по првом угарском краљу и светитељу – Светом Стефану – „Сент Иштван“ (SMS. Szent István).

Иако један од ретких морнара српског порекла на броду, Палишаки се брзо уздиже у чин машинског наредника. Преживео је торпедовање брода у јуну 1918. године, отпливавши до обале, а убрзо потом отпуштен је из војске. Није нам познато да ли је одликован током или након рата.

Једно од ретких сведочанстава његовог боравка на овом броду је фотографија Радослава Палишашког са осталим члановима машинског дела посаде на броду „Сент Иштван“ начињена током позније фазе рата.

О осталој двојици морнара нема довољно података. Са њихових фотографија не можемо јасно да прочитамо назив брода на којем су служили.

Јозеф Мостфох, рођен 3.7.1893. године у Букину (данашњем Младенову), након рата се преселио у Немачку Паланку, док је Анасенц погинуо пред завршетак Првог светског рата. Тачан датум и место Анасенцове погибије нису нам познати.
