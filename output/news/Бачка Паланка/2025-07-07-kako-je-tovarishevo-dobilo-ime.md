---
title: "Како је Товаришево добило име?"
date: 2025-07-07
category: Бачка Паланка
url: https://backapalankavesti.com/zanimljivosti/iz-istorije/kako-je-tovarisevo-dobilo-ime/
---

Поново је изграђено почетком 18. века када се већа група Немаца Бавараца завадила с властима у Бачкој Паланци и одлучила да себи тражи ново станиште и нашла га у данашњем Товаришеву.

Први становници овог села, још тамо негде у 17. веку, били су Срби, вероватно с Косова, који су у равну Војводину дошли с патријархом Чарнојвићем: После, рекосмо, долазе Немци, затим Цинцари трговци, па Хрвати, Мађари, Јевреји и Роми музичари.

Али прича о Товаришеву је занимљива пре свега, због назива насеља. Пре него што је добило име које данас носи, оно се звало Банча, Миндсент, Каполч, Мачал, Сеплак… и све тако до 17. века. А тада један угарски министар лупи руком о астал и рече: „Сад је доста! Нећете ви мени више мењати назив села како вам падне на памет! Од данас ће се ваше село звати Бачтовариш и тачка!“

Ново име је било сложеница од „Бач“ и „товариш“. Зашто „Бач“ то је бар јасно. Због жупаније Бач чије је седиште било у оближњем Бачу. А оно „товариш“ је потекло од словенске речи „товар“ која је означавала „благо“ или „иметак“. Првобитни назив места би у слободном преводу могао да гласи „Бачки богаташ“ или „ако ћете мало модерније“ „Бачки кулак“!

Значи од самог настанка села у њему су се насељавали неки моћни људи. Вероватно је то разлог што је Товаришево међу првима у Војводини имало генерални урбанистички план – и то у 18. веку! Међу првима је имало и циглану и кудељару и електричну централу и здравствену станицу и – библиотеку. И чак 130 занатских радњи у 19. веку!

Напредовало је Товаришево од поновне изградње све до пред Други светски рат. А онда, одједном, стало. Како, зашто? Нико нема ни разумно, ни рационално објашњење. Од некадашњег великог и богатог Товаришева остало је само велико село и бројне приче о некадашњем богатству.

И један прави, правцати авион, који је атерирао у центар села и тамо остао у знак сећања на једног од првих југословенских пилота Милета Протића који је родом из Товаришева.“

Товаришево се налази у јужном делу Бачке, смештено је на пространој десној тераси. Село је лоцирано на 19степени и 20 минута географске дужине и 45степени и 20минута северне географске чирине. Надморска висина села креће се од 82 метра до 91 метра. Само село се налази на 87 метара надморске висине!

Лесна тераса на којој се налази атар заузима највећу поврсину у јузној Бачкој, а наслоњена је на алувијалну раван Дунава, од које се знатно разликује. Посто је за неколико метара вишља од алувијалне равни. Лесна тераса је заштићена од високих речних вода Дунава, сувља је и на површини има мање хидрографских објеката.
