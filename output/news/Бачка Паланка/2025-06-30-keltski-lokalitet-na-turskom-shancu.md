---
title: "Келтски локалитет на „Турском шанцу“"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Интервју на тему Келтског локалитета рађен је са магистром археологије 2013. године и подаци који је изнео Јован Коледин, односе се на време до те године.

На просторима на којима се простире наша општина, живели су разни народи кроз историју. У нашем чланку, дотакнућемо се Келта, чије је једно утврђење откривено на десетак километара од Бачке Паланке на путу према Новој Гајдобри. Човек који се бави тим локалитетом је магистар археологије, виши кустос у Музеју Војводине, Јован Коледин:
– „Турски шанац“ је локалитет на 10 км од Бачке Паланке према Новој Гајдобри, на потезу који сељаци још зову и „Обрва“.


– Он је откривен 1965. године и тадашњи археолози, моје колеге, су проценили да се ради о келтском утврђењу из прве половине И века пре наше ере, из доба Јулија Цезара. Римљани у то доба још нису освојили ове крајеве, тако да су Келти живели у слободи. Зашто су они подигли утврђење у равници, још није разјашњено.


– Године 1970. отворена је једна сонда (пробно ископавање, ров) која је пресекла бедем на једном месту да се види његов састав и како је направљен. Тада је откривена и једна полуукопана земуница. Од тада се није ништа ту радило, а локалитет је стављен на листу споменика културе од великог значаја.
– Ја сам 2012. године био код професора Милоша Јефтића у Београду који истражује тај период. Екипа из немачког Археолошког института у Франкфурту, која врши геофизичка мерења методом геомагнетизма, долазила је код нас, и вршила мерења на великим локалитетима по Србији.


– У време када сам био у посети код професора Јефтића није било погодних локалитета за испитивање, па ме је професор питао да ли знам за неки на равничарском делу, пошто се опрема транспортује ландровером. Ја сам препоручио „Турски шанац“ што је прихваћено и октобра 2012. године, немачка екипа је дошла и задржала се неколико дана. Апарат за сондирање је толиких размера, да одједном може прегледати појасеве ширине од 4 метара. Већ тада се видело на апаратима, да је локалитет добро очуван испод земље, али се одмах открило да је већи од области коју заокружује већ откривени бедем.
Око њега се протезао, како сам предпостављао, двоструки ров.
– На наговор професора Јефтића написао сам пројекат и конкурисао код Министарства културе и информисања. Добио сам мало средстава, а Немци нису дошли да наставимо откривање помоћу њихове савршеније апаратуре, тако да сам се ограничио на овај наш локалитет. Уз помоћ геометра спајањем плана Немаца и наших података, ископали смо сонду 10 x 4 метра, да бисмо открили да ли се ради о рову. Мало смо отишли северније са сондом, и иако смо открили да се ради о рову, нисмо га успели захватити целом његовом ширином. У овом послу су нам помогли волонтери из Друштва за очување баштине и колекционарства „Панонија“ на челу са председником Ђорђом Јамушаковим и Водопривредно предузеће „Дунав“, чији је директор Мирослав Станић послао један багер који нам је помогао код ископавања.
– Унутар бедема откривена је гвоздена шљака, која сугерише да је ту био нека врста метално-прерађивачког центра, ковачнице (Келти су били познати по ковању оружја), а можда и ковница новца јер су они били први на овим просторима са својим новцем.
– На снимку који су направили Немци, јасно се види да на тој површини, која захвата нешто више од једног хектара, има и грађевинских објеката, вероватно земуница, а постоји и један велики улаз у утврђење, претпостављам, са капијом.
Посао на „Турском шанцу“ тече у четири фазе:

Прва је откривање и стављање под заштиту (веровали или не, иако је локалитет на листи споменика културе од великог значаја, у Катастру у Паланци то није случај /тако је било 2013. године, када је интервју учињен/) да не би орањем локалитет био уништен;
друга фаза је сондирање;
трећа фаза потпуно откривање ископавањем док би на крају дошла реконструкција, подизање неколико земуница и стављање локалитета у службу туризма. Од овог потоњег и наша општина би имала користи, али за сада, кад год тражимо средства за извршење поменутих фаза, добијамо одговор, да нема пара, рекао је Јован Коледин.


Погледај: Прве ископине гроба из античког доба на територији Бачке Паланке

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
