---
title: "Најава – Позоришна представа „Јаче смо од судбине“"
date: 2025-07-07
category: Бачка Паланка
url: https://backapalankavesti.com/kultura/pozoriste/najava-pozorisna-predstava-jace-smo-od-sudbine/
---

Позоришна представа за одрасле „Јаче смо од судбине“ је комедија Вање Булића. Представа налик најбољим француским водвиљима, али смештеним у данашњу Србију. Певачица народне музике и истакнута глумица нађу се у исто време у Министарству културе са истом намером – да добију националну пензију. Силом прилика, остану саме у једној канцеларији и сазнају да само једна од њих две може да добије нациоиналну пензију. Тада почињу мејусобна прозивања, подметања, доказивања која је од њих две већи уметник, па гледалац постаје талац њиховог комичног сукоба, сведок судара два супростављена света, два схватања живота, два разумевања
садашњости и пута у будућност. Све је проткано питким хумором, песмом и игром. Додатну забуну у целу причу уноси писар Пера, који повремено улази у канцеларију, дивећи се уметницама, а оне су у једном тренутку помислиле да је Пера министар културе. Сваку представу гледаоци уз буран смех дочекују на ногама. „Јаче смо од судбине“ је комедија која окрепљује и даје наду да и супростављени светови кад се удруже могу да пронадју прави пут. Глумци: Сања Пешић, Александра Анђелковић и Горан Баланчевић

Улаз је слободан.
