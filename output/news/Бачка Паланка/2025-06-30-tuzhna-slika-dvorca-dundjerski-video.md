---
title: "Тужна слика дворца Дунђерски (ВИДЕО)"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Your browser does not support the video tag.
                    
                
            ЧЕЛАРЕВО – Дворац Дунђерских у Челареву, код Бачке Паланке, од изузетног је националног значаја, а годинама је затворен за посетиоце. Разлог је рестаурација која никада није завршена. Више пута је био мета лопова, а недавно је поново ишаран графитима, пише РТС.

Пре више од века Лаза Костић је у дворцу код Бачке Паланке писао песме Ленки Дунђерски, а уместо стихова једне од најлепших српских песама – „Санта Мариа делла Салуте“, на споменику културе се данас налазе плитка поезија и навијачке поруке. То није први пут, а у Музеју Војводине, који се брине о њему, кажу да су немоћни.
„Фотографишемо те жврљотине, пријавимо полицији да би пронашла починиоце јер нама се чини штета. Дакле за врло кратко време нанесе се штета. Нама треба пуно времена и одређених поступака, да би то исправили, да би то прекречили“, објашњава директор Музеја Војводине Драго Његован.


Вандали су му скинули и кров, затим и бакарне олуке, а покрадена су и блага непроцењиве вредности, попут лустера, месинганих квака, бронзаних слова.


Полиција је више пута хапсила починиоце, али то није спречило девастацију споменика културе.
„Даље се крало са тог објекта, па је он прокишњавао, па смо онда санирали те последице. После тога смо, због вандала који су провалили у тај објекат изломили столарију и дрвенарију, морали комплетно статички да санирамо објекат“, наводи директор Покрајинског завода за заштиту споменика културе Зоран Вапа.


Дворац је након Другог светског рата одузет породици Дунђерски, а 1970. године стављен је под највиши степен заштите.
У њему је био музеј стилског намештаја из 18. и 19. века, који се данас налази у дворцу у Кулпину.
Музеј је био добро посећен, а био је и у програму ђачких екскурзија, међутим, затворен је још 2002. године када су започети конзерваторско-рестаураторски радови. Од тада до данас музеј је затворен за посетиоце.
И парк око дворца штити држава, као природно добро, јер се у њему налази преко 120 ретких стабала из читавог света.
Само три, од четрдесет и девет двораца у Војводини, су под првим степеном заштите државе, а он је један од њих.
Ипак, данас нема ни струју, а за видео-надзор и чувара нема новца. Нема га ни за наставак рестаурације, а сваким даном за обнову овог објекта потребно га је све више.

Прегледач видео записаhttp://www.rts.rs/upload/storyBoxFileData/2019/09/21/15028774/dvorac-210919.mp4Media error: Format(s) not supported or source(s) not foundПреузми датотеку: http://www.rts.rs/upload/storyBoxFileData/2019/09/21/15028774/dvorac-210919.mp4?_=100:0000:0000:00Користите стрелице горе/доле за повећавање или смањивање гласности.
Подсећамо, да је екипа портала БАП ВЕСТИ крајем децембра 2022. године, обишла ову историјску знаменитост у Челареву, поводом најаве да је Аутономна Покрајина Војводине издвојила 130 милиона динара за прву фазу реконструкције овог објекта. Милан Чавић, председник Скупштине општине Бачка Паланка је тада говорио за портал БАП ВЕСТИ и потврдио је ову информацију.
Реконструкција дворца Дунђерски у Челареву у 2023. години (ВИДЕО)

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
