---
title: "Данас је Блага Марија заштитница жена"
date: 2025-07-07
category: Бачка Паланка
url: https://backapalankavesti.com/zanimljivosti/obicaji/danas-je-blaga-marija-zastitnica-zena234/
---

Марија Магдалена, позната у народу као Блага Марија, била је блиска ученица и пратиља Исуса Христоса. Православна црква сматра је равном апостолима.

Син Божји ослободио је седам злих демона који су је мучили. Постала је верна следбеница током његовог земаљског живота. Када су разапели Исуса, под крстом на Голготи, са пресветом Богородицом, стајала је и Марија Магдалена.

Три пута је посетила Христов гроб, а после Васкрсења, Господ јој се два пута указао.

Према хришћанском учењу, посетила је Рим, где је изашла пред цара Тиберија коме је даровала црвено бојено јаје. Живот је завршила мирно, у дубокој старости, у Ефесу.

Њене свете мошти касније су пренете у Цариград где је сахрањена у њој посвећеном руском храму.

Блага Марија, по народном веровању, сестра је Светог Илије Громовника. По обичајном календару, данас се не ради у пољу, нити у кући.

Народ верује да, ако на њен празник, жене оду у цркву, помоле јој се и запале свећу, могу тражити испуњење једне жеље и светитељка их неће одбити.
