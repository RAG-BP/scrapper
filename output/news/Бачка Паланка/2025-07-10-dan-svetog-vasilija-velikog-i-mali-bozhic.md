---
title: "Дан Светог Василија Великог и Мали Божић"
date: 2025-07-10
category: Бачка Паланка
url: https://backapalankavesti.com/info/srbija/dan-svetog-vasilija-velikog-i-mali-bozic-3/
---

Свети Василије Велики био је велики монах и архиепископ Цесарије. Веома учен, изградио је многе школе, народне кухиње и болнице, саставио монашка правила. Сачувана су многа његова дела као и служба, литургија названа по његовом имену, која се служи десет пута годишње.

У Срба, слави се и као крсна слава, код Грка и Руса као имендан. Данас би требало избегавати свађе, да се не би свађали целе године.

Дан Обрезања Исуса Христа, осам дана по рођењу, један је од највећих хришћанских празника. По обичајном календару, назива се и Мали Божић, јер се у многим крајевима понављају божићни ритуали. Спаљују се остаци бадњака, понегде меси посебан обредни хлеб, василица, у спомен Светом Василију Великом.
