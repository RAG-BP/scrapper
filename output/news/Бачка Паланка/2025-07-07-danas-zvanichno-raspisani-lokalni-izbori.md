---
title: "Данас званично расписани локални избори"
date: 2025-07-07
category: Бачка Паланка
url: https://backapalankavesti.com/info/izbori/danas-zvanicno-raspisani-lokalni-izbori/
---

„Након што је Народна скупштина усвојила Измене и допуне закона, тако су се стекли услови за изборе и у 66 јединица локалне самоуправе. Избори ће се одржати на исти дан као и избори за одборнике у Београду, 2. јуна ове године. Послали смо из Парламента поруку грађанима да смо као изабрани председници способни да разговарамо и постигнемо договор. Овакав договор је победа свих одговорних људи. Позивам све политичке актере да воде рачуна да политика не треба и не сме да буде средство које раздваја људе и да је наша заједничка обавеза да се наш политички систем развија у демократском правцу,“ рекла је Брнабић.

„Као председница Народне скупштине Србије наставићу да инсистирам да ово највише представничко тело поштује и промовише такве вредности. Желим свима успешне изборе, хвала вам, живела Србија,“ рекла је она на крају обраћања.

Посланици Скупштине Србије усвојили су 23. априла измене и допуне закона о локалним изборима којима су померени рокови за расписивање избора, што је био један од захтева опозиције у дијалогу о побољшању изборних услова који је вођен од 1. априла на иницијативу Брнабић. На овај начин створени су услови да се споје београдски и локални избори и да буду одржани 2. јуна.
