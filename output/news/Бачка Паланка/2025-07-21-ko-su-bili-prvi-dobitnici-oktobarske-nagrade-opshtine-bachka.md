---
title: "Ко су били први добитници Октобарске награде Општине Бачка Паланка"
date: 2025-07-21
category: Бачка Паланка
url: https://backapalankavesti.com/uncategorized/prvi-dobitnici-oktobarske-nagrade-opstine-backa-palanka/
---

Октобарска награда Општине Бачка Паланка је установљена 1966. године, тада под називима „Награда Општине Бачка Паланка“ и „Октобарска признања“. Како би вратили сећања на заслужне грађане и организације са територије општине Бачка Паланка, преносимо вам део текста Недељних новина из броја 96 (1966. година).

„На свечаној седници Скупштине општине, одржаној у прошлу недељу, по први пут у историји Бачке Паланке додељене су „Награде Општине Бачка Паланка“ и „Октобарска признања“ појединцима и радним организацијама који су се истакли на друштвено-политичком и привредном плану. Ове награде додељене су у част прославе Дана ослобођења Бачке Паланке и постаће традиционалне. Прве награде добили су Властимир Весковић, др Завиша Завишић, Радивој Мандић, др Слободан Мургашки и Сима Бајић, а такође и Месна заједница из Челарева, док су признања уручена радним организацијама Индустријског комбината „Вуноплета“, Ауто-мото друштва „Бачка“ и Земљорадничке задруге у Пивницама„.
