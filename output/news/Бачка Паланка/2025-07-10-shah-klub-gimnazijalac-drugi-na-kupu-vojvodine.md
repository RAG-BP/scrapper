---
title: "Шах клуб „Гимназијалац“ други на Купу Војводине"
date: 2025-07-10
category: Бачка Паланка
url: https://backapalankavesti.com/sport/ostali-sportovi/sah-klub-gimnazijalac-drugi-na-kupu-vojvodine/
---

Током три такмичарска дана остварили су 4 победе, а једини пораз су претрпели од победника из ШК „Цар Урош“. Треће место заузели су шахисти из ШК „64“.

„Гимназијалац“ је наступао у саставу: Стефан Ристић, Стефан Костић, Александар Костић, Александар Тадић, Зоран Милановић и Иван Тот.

Овај викенд је био у знаку ШК „Гимназијалац“. Првотимац Александар Тот освојио је 7. место на Compo купу у Шведској, одигравши без пораза цео турнир.

„Захваљујемо се пријатељима из Чешког Села на гостопримству. Честитке свим играчима, као и нашим навијачима који су пратили турнир и бодрили екипу“, наводе из ШК „Гимназијалац“.
