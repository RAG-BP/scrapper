---
title: "Овако је некада изгледао План садње Полојске шуме"
date: 2025-07-07
category: Бачка Паланка
url: https://backapalankavesti.com/zanimljivosti/iz-istorije/ovako-je-nekada-izgledao-plan-sadnje-polojske-sume-2/
---

Мапа носи назив План садње а у опису се наводи да се планира садити шума младог храста на данашњем Полоју. Ова мапа је стара 217 година.

На мапи се може видети и да је по плану било да се пошуми и значајна површина северно од пута који данас спаја Бачку Паланку и Челарево.

Такође занимљиви су топоними који се виде на мапи. Острво које је било уз Дунав, јужно од пута који спаја данашњу Бачку Паланку и Челарево звало се Старопаланачко господско велико острво.

На основу овог назива можемо претпоставити да су на острво некада одлазила господа на излете, лов или краће одморе и да је план садње храстове шуме имао за циљ да се овај део додатно приведе намени уживања у природи.

Дакле, још давне 1804. године планирале су се садње квалитетних шума храста. Хвала онима који су се тада бавили планирањима развоја природе.

ЈП „Војводина шуме“ је спровело сечу већег дела посађене шуме. На том месту је засађена клонска топола, а током фебруара и марта 2021. грађани и активисти су протестовали како би спасили мали остатак шуме који се простире уз регионални пут од планиране сече.

Полојска шума у Бачкој Паланци, за коју су активисти мислили да је одбрањена, поново је постала предмет сече у децембру 2022. године.

Ову мапу у високој резолуцији можете погледати ОВДЕ.
