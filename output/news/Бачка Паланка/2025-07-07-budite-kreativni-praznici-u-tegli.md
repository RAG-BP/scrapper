---
title: "Будите креативни! Празници у тегли"
date: 2025-07-07
category: Бачка Паланка
url: https://backapalankavesti.com/zanimljivosti/zabava/budite-kreativni-praznici-u-tegli-mraz2/
---

Једном речју, све што вам падне на памет.

Резултат ваше креативности, могу бити свећњаци који ће у најлуђој ноћи осветлети ваш амбијент и атмосферу учинити још романтичнијом и магичнијом.

Обрадоваћете драге особе персонализованим и уникатним поклоном. Тегле могу послужити и као декор за врата, да они који долазе у посету већ при уласку у ваш ентеријер, могу имати наговештај каква их атмосфера очекује.

Могу бити децентан украс на вашим полицама. Додајте у теглу цимет и ђумбир колачиће, бомбоне, лизалице, а при врху је украсите канапом или карираном машницом и добићете ефектан и диван поклон за своје најбоље пријатеље или чланове породице.

Теглице од сенфа и рена, оне које су диманзијама мање, можете украсити бисерчићима, штрасом и тиме добити елегантан украс који такође може красити ваш ентеријер. Све што вам је неопходно да направите један овакав декор, јесу пиштољ са патронама лепка, који можете набавити у кинеским продавницама по веома повољној цени, и украси. Овај лепак, лепи буквално све материјале, а ту можете купити и тракице, штрас магични светлуцави прашак…

Будите креативни и маштовити. Поклопци од тегли такође могу послужити као украс. Употребите украсне папире или материјале са новогодишњим мотивима, налепите их на врх поклопца, избушите, протурите канапе и ето ваших украса. Сијаћете од задовољства када поклон који сте ви лично направили, обрадује, вама драге особе.
