---
title: "Данас су Духовске или летње задушнице"
date: 2025-07-21
category: Бачка Паланка
url: https://backapalankavesti.com/info/srbija/danas-su-duhovske-ili-letnje-zadusnice3/
---

У дане пред Духове или Тројице, дају се Духовске задушнице. Понегде, на гробља се излази већ у петак, већином у суботу.

Духовске задушнице спадају у четири посебне молитвене суботе за умрле. Спомињу се још у 12. веку.

У храмовима широм земље, служи се света литургија и парастос, читају молитва за све умрле у свим временима.

У нашем народу излазак на гробља током задушница сматра се обавезом сродника.

Пале се свеће, а свештеници дају појединачне парастосе, молећи Господа да буде милостив према покојницима.

У врањанском крају обичај је да се за душе умрлих отпије вода из, за ову прилику купљеног бакарног котла.

Котао на овај дан купују и куће у којима је рођена беба. У нашем народу ове задушнице називају се и летњима.
