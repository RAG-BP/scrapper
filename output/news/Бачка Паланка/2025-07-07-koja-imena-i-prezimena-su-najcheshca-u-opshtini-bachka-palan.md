---
title: "Која имена и презимена су најчешћа у општини Бачка Паланка?"
date: 2025-07-07
category: Бачка Паланка
url: https://backapalankavesti.com/info/opstinske-vesti/koja-imena-i-prezimena-su-najcesca-u-opstini-backa-palanka/
---

Десет најчешћих имена и презимена исказано је до нивоа општина и градова, при чему су имена дата по полу и години рођења. Поред тога, публикација садржи и списак најчешћих комбинација имена и презимена у Републици Србији, као и најчешћа женска и мушка имена по појединачним годинама рођења.

Када је у питању општина Бачка Паланка, 10 најчешћих женских имена су Милица, Марија, Јелена, Драгана, Мирјана, Ана, Нада, Јована, Снежана и Гордана.

Занимљиво је да је на пример 1940. године и раније најчешће женско име било Милка, осталих девет су Марија, Ана, Милица, Мара, Милева, Љубица, Стана, Ката и Даница.

Између 2011. и 2022. године родитељи су женској деци најчешће давали имена Дуња, Милица, Сара, Николина, Теодора, Софија, Јована, Анђела, Маша и Мила.

Најчешћа мушка имена у општини Бачка Паланка, према подацима РСЗ, су Милан, Никола, Драган, Марко, Душан, Јован, Милош, Александар, Зоран и Мирослав. Године 1940. и раније, првих 10 места заузимала су имена Јован, Душан, Милан, Никола, Стеван, Милош, Илија, Милорад, Петар и Ђорђе. Последњих година, тачније од 2011. до 2022. године најзаступљенија мушка имена су Лука, Стефан, Лазар, Никола, Михајло, Филип, Вук, Алекса, Јован и Немања.

Најчешћа презимена у општини Бачка Паланка су Николић, Кнежевић, Јовановић, Карановић, Ковачевић, Пилиповић, Петровић, Марковић, Родић и Зорић.
