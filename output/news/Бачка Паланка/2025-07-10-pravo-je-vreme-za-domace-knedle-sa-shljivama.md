---
title: "Право је време за домаће кнедле са шљивама"
date: 2025-07-10
category: Бачка Паланка
url: https://backapalankavesti.com/zanimljivosti/recepti/pravo-je-vreme-za-domace-knedle-sa-sljivama2hjkgbuj/
---

За оне који желе да припреме нешто једноставно и укусно без употребе кромпира или јаја, доносимо вам рецепт за кнедле са шљивама. Ове кнедле су идеалне за оне који траже брзи и лагани десерт или ужину. Са само неколико основних састојака и једноставним поступком, можете уживати у традиционалном укусу који ће одушевити вашу породицу и пријатеље. Испробајте овај рецепт и уживајте у сочним кнедлама са шљивама које се топе у устима!

Састојци:

– 2 шољице воде

– 2 шољице глатког брашна

– шљиве

– мало соли

– 1 велика кашика маслаца

– додатно брашно за мешење

Припрема:

Ставите посољену воду да се кува, па у њу додајте брашно. Мешајте док се брашно и вода не повежу у глатку смесу. Мешање треба да буде енергично да се не би стварале грудвице.

Скините са шпорета, додајте маслац и опет добро промешајте, па пустите да се мало охлади, тек толико да смесу можете да месите рукама.

На радну површину поспите мало брашна и на то ставите добијену смесу из лонца.

Месите кратко док не добијете глатко тесто. Рукама га издужите, обликујте у дебљи ваљак и насеците на онолико комада колико кнедли желите.

У сваки комад теста утисните очишћену шљиву и длановима обликујте кнедле.

Дубљу посуду напуните водом до пола, мало посолите и пустите да прокључа, а затим убаците унутра кнедле и кувајте још неколико минута док не испливају на површину.

Извадите кнедле, уваљајте их у презлу и поспите шећером.
