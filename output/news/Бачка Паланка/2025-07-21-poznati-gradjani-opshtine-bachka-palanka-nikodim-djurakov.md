---
title: "Познати грађани општине Бачка Паланка – Никодим Ђураков"
date: 2025-07-21
category: Бачка Паланка
url: https://backapalankavesti.com/drustvo/poznati-gradjani/poznati-gradjani-opstine-backa-palanka-nikodim-djurakov/
---

Године 1952. завршио је Призренску богословију, а 1957. Православни богословски факултет у Београду. Замонашио се у манастиру Раковици код Београда 1960. године.

Читавих четврт века, од 1960. до 1984. године, борави у Призренској богословији као њен суплент, професор, и последњих 10 година као ректор. Школске 1963/64. похађа постдипломске студије у Енглеској; 1967. године положио је професорски испит из системског богословља.

Од 1984. до пензионисања, 1995. године обитава у бачким манастирима: у Бођанима, Ковиљу и Сомбору.

Протеклих година сарађивао је у свим нашим црквеним листовима и часописима. Као поклоник Гроба Господњег добио је назив хаџија. О Аранђеловдану 1995. повукао се у манастир Св. Романа, код Крушевца. Преминуо је 2002. године и сахрањен је у Силбашу.
