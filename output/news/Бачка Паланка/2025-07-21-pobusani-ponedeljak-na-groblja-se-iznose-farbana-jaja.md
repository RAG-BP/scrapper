---
title: "Побусани понедељак – на гробља се износе фарбана јаја"
date: 2025-07-21
category: Бачка Паланка
url: https://backapalankavesti.com/zanimljivosti/obicaji/pobusani-ponedeljak-na-groblja-se-iznose-farbana-jaja/
---

Први дан после Томине недеље је Побусани понедељак. Обичај је на данашњи дан побусати, односно уредити и од корова очистити бусење на гробовима, по чему је овај понедељак и добио име.

На гробове стављају обојена јаја, уз поздрав: „Христос васкрсе“, чиме се радост највећег хришћанског празника преноси и на оне који више нису са нама. Зато се овај дан зове и „Васкрс за мртве“.

У већини места јаја се боје посебно, овога јутра, обавезно у црвену боју и без шара. Понегде се износе јаја од Васкрса, понегде обојена на Светли петак. У неким крајевима, јаја се и туцају о споменик.
