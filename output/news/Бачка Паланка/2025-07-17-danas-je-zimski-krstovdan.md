---
title: "Данас је зимски Крстовдан"
date: 2025-07-17
category: Бачка Паланка
url: https://backapalankavesti.com/info/srbija/danas-je-zimski-krstovdan-2-w/
---

Празник се слави као успомена на прве хришћене који су примили веру на самом почетку хришћанске проповеди. Зимски Крстовдан слави се увек уочи Богојављења и спада у непокретне празнике.

У календару СПЦ није обележен црвеним словом, за разлику од Крстовдана који се слави 27. септембра, као успомена на проналажење Часног Крста, на којем је на Голготи разапет Христос.

У православним храмовима се на Крстовдан служи литургија, уз ритуал великог освећења воде, који прати празнично богослужење. Крстовданска водица се после водоосвећења дели верницима и према обичају, чува у кућама ради здравља. На Крстовдан се увек пости, и то строго на хлебу и води. Према народним обичајима у неким деловима Србије на Крстовдан ваља да се опере сав веш и очисти кућа.

У неким местима у Србији постоје обичаји да се уочи празника крст стави у воду и да се унесе у цркву, ако се смрзне верује се да ће година бити плодна, у супротном цела година ће бити лоша.

На Крстовдан су се, преносе хроничари, јели остаци бадњеданског пасуља и – спремане су пихтије. Али како је Крстовдан посни дан, то су их јели сутрадан, на Богојављење.
