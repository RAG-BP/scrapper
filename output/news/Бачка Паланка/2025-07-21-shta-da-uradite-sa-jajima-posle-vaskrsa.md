---
title: "Шта да урадите са јајима после Васкрса"
date: 2025-07-21
category: Бачка Паланка
url: https://backapalankavesti.com/zanimljivosti/recepti/sta-da-uradite-sa-jajima-posl2/
---

Како не бисте бацали храну, ево неколико предлога како да искористите преостала јаја, јер не могу дуго да стоје. Уколико сте их офарбали у петак, треба да се поједу до уторка, среде и то ако сте их држали у фрижидеру.

Потребно: две везе ротквица, један млади лук, неколико листова зелене салате, четири до пет тврдо куваних јаја, једна павлака, со, бибер, зачини.

Ротквице нарезати на колутиће, беланца на коцкице, лук на парчиће, а салату на такне резанце. Жуманца иситнити и помешати са павлаком и зачинима. Ова салата може да вам буде оброк или као додатак уз месо.

Потребно за припрему мимозе салате: 150 грама шунке, 150 грама качкаваља, 3 барена јајета, кисела павлака, два барена кромпира, 150 грама мајонеза.

Кромпир обарите у љусци, ољуштите и онда изрендајте. Посолите и побиберите. Ређајте по ред рендане шунке, ренданог кромпира, качкаваља и јаја. А између, сваки слој премажите мешавином мајонеза и павлаке. Украсите ренданим јајима.

Преостала јаја можете и напунити и то тако што ћете жуманце помешати са неким од састојака.

Прва комбинација: мало мајонеза, сенфа и сецкане шунке

Друга комбинација: мало павлаке или сремског сира, ситно сецкане маслине

Трећа комбинација: ситно сецкани кисели краставчићи, чајна кобасица, помешано са крем сиром и першуном.

Потребно је један килограм мешаног млевеног меса, 300 грама црног лука, чен белог лука, по жељи суви биљни зачин, со, бибер, једно јаје, пет тврдо куваних јаја.

Припрема:
Црни лук иситните, бели лук изгњечите и ставите у месо. Додајте со, зачин, бибер и све то измешајте са месом. Месо добро умесите, па додајте умућено јаје. Узмите фолију, намажите је уљем и месо развуците на правоугаоник. Ставите кувана јаја, па увијте у ролат.

Ставите у подмазан плех и пеците на 250 степени, око 45 минута, у зависности од пећнице.

Састојци потребни за припрему овог јела су:

1 кг кромпира
5-6 барених јајета
250 грама кобасице
1 мала павлака
2 јајета
зачини

Припрема: Ољуштити кромпир и исећи на тање плошке. Кувати их док не постану меке, али пазити да се не прекувају. Извадити и оцедити плошке кромпира. Док се кромпир цеди, ољуштити барена јаја и насећи на танке колутове. На исти начин исећи и кобасицу. У једној посуди размутити два јајета и томе додати павлаку – мутити ручно док се не сједини.

У ватросталну чинију ређати ред кромпира, ред јаја, па ред кобасице и тако док се не утроши материјал. Сваки ред кромпира и јаја зачинити по укусу. Завршити редом кромпира, а потом прелити смесом од јаја и павлаке. Пећи на 180 степени 25 минута.

Састојци потребни за припрему овог намаза од јаја су :

6 тврдо куваних јаја
пола шоље мајонеза
50 грама маргарина
1 кашика сенфа
со, бибер

Припрема: Очистити тврдо кувана јаја и добро их испасирати, најбоље штампним миксером, све док се не добије компактна смеса. Размекшати маргарин и додати смеси, а затим додати и мајонез и сенф. Када се смеса сједини, додати со и бибер по укусу, па добро промешати.

Састојци који су вам потребни за припрему руске салате су:

300 г куваног кромпира
300 г куване шаргарепе
200 г куваног грашка
5 куваних јаја
250 г киселих краставаца
200 г прашке/стишњене шунке(пилећих прса, куваног белог меса…)
400 мл мајонеза
со и бибер по укусу

Руска салата, припрема:
Кромпир, шаргарепу, јаја, киселе краствце и шунку/месо исците на коцкице исте величине.
Додајте грашак, со, бибер и мајонез. Измешајте састојке. И то је све.
Ваша руска салата је спремна.
