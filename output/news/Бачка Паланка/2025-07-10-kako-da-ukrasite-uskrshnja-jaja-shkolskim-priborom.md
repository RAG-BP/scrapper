---
title: "Како да украсите ускршња јаја школским прибором?"
date: 2025-07-10
category: Бачка Паланка
url: https://backapalankavesti.com/zanimljivosti/zabava/kako-da-ukrasite-uskrsnja-jaja-skolskim/
---

Деци ће бити занимљиво да употребе свој школски прибор у ове сврхе. Одаберите омиљену технику за цртање и украсите јаја на несвакидашњи начин. За све ове пројекте обезбедите јаја са светлом љуском или их једноставно сами избелите кувајући их у мешавини сирћета и воде у истој размери.

Одаберите омиљене нијансе воштаних боја, нарендајте их или уситните да би могли да их поспете по врућим скуваним јајима. Када поцну да се отапају направите занимљиве шаре. Ако су деца мања, лакши и сигурнији начин за ову технику је да држе воштану боју у руци и шарају њом по топлим јајима док се бојица лагано отапа и оставља траг.

Темпере су идеалне за детаљније исцртавање по јајима јер остављају јасан траг и лако се користе. Свако зна да нацрта цртицу четкицом, тако да ће овај пројекат сви ћланови породице моћи да спроведу у дело. Користите најразноврсније боје како би ефекат био што бољи и како би цртице подсећале на шарене мрвице које се користе за украшавање слаткиша. Све ово можете да изведете и са фломастерима.

Јаја офарбајте белом или црном темпером. Када се осуше по њима исцртајте ситне детаље. За црна јаја корстите танку четкицу и белу темперу, а за бела је најбоље да користите црни фломастер.

За овај занимљив ефекат можете да користите стару четкицу за зубе коју ћете умочити у боје и испрскати јаја. Најједноставнији начин да створите нешто другачије и занимљиво.
