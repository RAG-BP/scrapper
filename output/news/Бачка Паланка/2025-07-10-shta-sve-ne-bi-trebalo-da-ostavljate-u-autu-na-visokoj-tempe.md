---
title: "Шта све не би требало да остављате у ауту на високој температури"
date: 2025-07-10
category: Бачка Паланка
url: https://backapalankavesti.com/zanimljivosti/zivot/sta-sve-ne-bi-trebalo-da-ostavljate-u-autu-na-visokoj-temperaturi/
---

Чини се разумним држати боцу воде у аутомобилу током топлотног таласа. Међутим, бисфенол А и фталат у пластици, хемикалије које делују као везивна средства и чине пластику мекшом изазивају забринутост стручњака који проучавају њихов утицај на здравље људи.

Остављање воде у пластичним флашама у врућем аутомобилу може узроковати испуштање ових супстанци у воду, пише „The Sunday Times„.

Екстремна врућина у аутомобилима може оштетити батерије на свим уређајима који их користе, од рачунара, мобилних телефона и осталог. Ту су и бочице креме за сунчање, које не смете остављати на сунцу јер у неким случајевима могу експлодирати.

Следећи су сви спрејеви, од дезодоранса до лакова за косу. Када температура дође до 48 степени, притисак се довољно повећа да може изазвати експлозију, кажу стручњаци. Пластични оквири суначних наочара могу се искривити и променити боју, а сочива се могу изобличити.

Неке лекове, попут антибиотика, треба чувати у фрижидеру. Лекови углавном не подносе врућину, а неки од њих ће постати неупотребљиви након излагања екстремно високим температурама. Ако користите адреналинске инјекције, њихово дејство нестаје у врућим возилима. Што је, наравно, питање живота или смрти.

Руж за усне отопиће се на високим температурама.

Документовано је да лименке газираних пића могу експлодирати када су изложене екстремној врућини. Чак и сок од поморанџе може експлодирати ако се остави у аутомобилу дуже време, а то значи и лепљиви ентеријер кола.

Остављати упаљаче за једнократну употребу у аутомобилима није паметна идеја. Њихова експлозија може изазвати велику штету, па и пуцање ветробранских стакала.

Наравно, подразумева се, али треба подсетити: не остављајте децу и кућне љубимце у затвореним возилима.

Обратите пажњу на знаке који наговештавају пуцање гуме у вожњи
