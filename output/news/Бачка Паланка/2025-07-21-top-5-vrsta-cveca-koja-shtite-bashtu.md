---
title: "Топ 5 врста цвећа која штите башту"
date: 2025-07-21
category: Бачка Паланка
url: https://backapalankavesti.com/zanimljivosti/zivot/top-5-vrsta-cveca-koja-stite-bastu/
---

Незамењиво је у органској пољопривреди и пермакултури где се практикује мешовита садња. Већина има јак мирис који збуњује и тера штетне инсекте. Осим тога, неки од њих терају досадне комарце.

Кадифице су на првом месту као неизоставан декор између поврћа. Ова традиционална цветница не само да има лепе цветове него је изузетно корисна. Чисти земљиште од нематода. Често се сеје на површинама где ће се узгајати купус и заорава.

Сади се поред купуса, парадајза, шаргарепе, паприке, патлиџана, лука, јагода, зелене салате. Поред нематода, смањују популацију лисних вашију, кромпирове златице, жичњака, мајског хрушта, лукове муве, ровца, мрава. Својим мирисом делује чак и када је биљка сува.

Наранџасти или жути цветови невена су незаобилзни у баштама. Својим мирисом тера мноштво инсеката, нематода. У земљишту спречава раст гљивица која проузрокују обољења. Сади се поред кромпира, парадајза, купуса, паприке, јагоде. Привлачи лисне ваши, док кромпирова златица не подноси његов мирис.

Двојаку улогу има лаванда. Њен мирис не подносе лисне ваши, мрави, пужеви, али привлачи опрашиваче. Изузетно лепо делује комбинација са ружама којима даје заштиту. Где је посадимо биће мање мува и комараца.

Бувач или далматинска камилица је природни инсектицид. Осим као биљка у башти, од њега се припремају природни инсектициди. Његов мирис одбија ларве многих инсеката. Није штетан за околину, а користи се за припрему тинктуре која када се накапа на крзно паса и мачака, штити их од крпеља и бува.

Декоративни драгољуб смањује популацију лисних и белих вашију, кромпирове златице. Такође, смањује притисак пламењаче на парадајз и кромпир. Изузетно је добар у воћњацима. Његови су цветови врло декоративни и јестиви.

Осолики паук једе и смрдљиве мартине – ево још 6 занимљивости о чувару баште

Не заборавите циније, лупине, вратић, борач и многе друге корисне и украсне врсте које поред лепих цветова могу да заштите ваше усеве.
