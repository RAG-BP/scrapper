---
title: "Две златне награде из солфеђа за Николу Чутуру"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Bap vesti
            Никола Чутура, ученик 3. разреда ШОМО „Стеван Христић“ из Бачке Паланке не престаје да ниже успехе из солфеђа. До сада је освојио 8 првих награда у овој музичкој дисциплини на најзначајнијим такмичењима у Србији и иностранству.

Никола је  до сада освајао прва места на републичким такмичењима, два пута на међународним и једном на регионалном такмичењу „Бинички“ у Београду. Три пута је добитник, са освојених максималних 100 бодова, специјалне награде жирија „Лауреат“, као апсолутни победник у својој категорији, а добитник је и две златне мадаље.
На 8. Међународном такмичењу „International Music Master Class and Competition“ у организацији Музичке и Балетске школе Антон Мартин Сломшек, Словенија, одржаног 11. априла 2024. године у Марибору, Никола Чутура освојио је Златну награду из солфеђа. Николи је ово друга Златна награда са овог интернационалног такмичења, на којем је наступио и прошле године.


Николина наставница солфеђа, Татјана Хаџиалић за портал БАП ВЕСТИ каже да је он изузетно талентован и вредан ученик, који обожава солфеђо. „Николи никада није тешко да дође на додатну наставу солфеђа, чак и викендом. Он својим знањем и лепотом свог гласа осваја жири и публику. Изузетно је харизматичан и професионалан и на сваком такмичењу пренесе сво умеће жирију и публици. Такође, воли да путује и радује се сваком новом такмичењу из солфеђа“, каже за наш портал наставница Татјана и додаје да је он као дечак и такмичар млађег узраста њен најуспешнији ученик.
Никола Чутура је са нама поделио своје утиске о о свим својим досадашњим успесима. „Веома сам срећан због освојених награда на такмичењима солфеђа. Још од малих ногу сам заволео солфеђо и наставићу вредно да радим са жељом да освојим још пуно лепих награда“, каже Никола.
Никола је искористио прилику и захвалио се музичкој школи „Стеван Христић“ као и својој наставници Татјани Хаџиалић на подршци и знању које су у њега уложили, припремивши га за ова изузетно захтевна такмичења, за која каже да су му велики изазов.


Нисмо могли, а да не поразговарамо и са директорком ШОМО „Стеван Христић“, Иваном Данилов о Николиним успесима- После прошлогодишњих успеха и освајања титуле најбољег такмичара у својој категорији, Никола је ове године стартовао са још већим успесима. У школи смо сви увек нестрпљиви да видимо шта нам то ново Никола спрема својим шармантним и самоувереним наступима. Од дисциплине солфеђа и теорије музике Никола и његова наставница Татјана направили су право узбуђење и такмичарску атмосферу у жељи да покажу своје знање и умеће и на тај начин нашу школу представе у најлепшем светлу. Велика је ствар када се име малог града, попут Бачке Паланке нађе у самом врху на ранг листама неког такмичења.
На 12. Регионалном такмичењу музичких школа „Бинички“, одржаног у Београду, 24. марта 2024. године, Никола је освојио 1. награду у дисциплини солфеђо, са максималних 100 бодова. Добитник је специјалне награде жирија „Лауреат“, као апсолутни победник свих категорија у дисциплини солфеђо, а добитник је и златне медаље.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
