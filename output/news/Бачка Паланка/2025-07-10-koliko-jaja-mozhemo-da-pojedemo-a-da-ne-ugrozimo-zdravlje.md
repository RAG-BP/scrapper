---
title: "Колико јаја можемо да поједемо, а да не угрозимо здравље"
date: 2025-07-10
category: Бачка Паланка
url: https://backapalankavesti.com/zanimljivosti/zdrav-zivot/koliko-jaja-mozemo-da-pojedemo-a-da-ne-ugrozimo/
---

Резултати су показали да само два јајета дневно могу да изазову кардиоваскуларне проблеме и прерану смрт. Жуманце садржи велике количине холестерола: према подацима америчког Министарства пољопривреде у великом јајету налази се око 185 милиграма холестерола, што је више од половине препоручене дозе уноса – Светска здравствена организација предлаже укупно 300 милиграма дневно.

Студија је рађена на основу података из шест различитих експеримената, који су укључили више од 30 хиљада учесника током 17 година. Закључак истраживача је да унос од 300 милиграма дневно повећава ризик од болести крвних судова за 17 одсто, а да су шансе за инфаркт веће за 18 процената. Открили су и да, ако једете три до четири јајета недељно, ова два ризика повећана су за шест, односно осам процената.

Већ два јајета појединачно дижу ове проценте са 27 на 34.

Студија је показала да та повезаност постоји без обзира на године, физичку спремност појединца, као и на то да ли је пушач и каквог је здравља, у смислу има ли висок крвни притисак или не.

– Наша студија је показала да ако две особе имају идентичну исхрану, која се разликује само у дневном уносу јаја, она која их једе више има већу вероватноћу да има срчаних проблема – каже Норина Ален, професорка превентивне медицине на Медицинском факултету Универзитета Нортвестерн и једна од ауторка студије.

Нова истраживања су у суптротности са претходним налазима, који су тврдили да не постоји директна веза између уноса јаја и повећаног ризика од срчаних болести. Ален тврди да су ранија испитивања укључивала мањи узорак и у краћем периоду су рађена.

Ипак, истраживачи остављају могућност да у њиховим анализама постоје грешке. Подаци о томе колико јаја људи дневно поједу радили су преко упитника, у којима је требало да се анкетирани сете како су се хранили у претходним месецима и годинама.

Остали стручњаци истичу да су ови резултати изведени само на основу посматрања и да, тако могу да покажу да већи унос јаја повећава ризик од болести, али да не могу на тај начин да утврде узрочно-последичну везу између њих.

– Квалитет ове студије је у томе да је репрезентативнија, јер покрива различите етничке заједнице међу становништвом, као и различите начине исхране међу обичним грађанима у Америци – каже Том Сандерс, професор дијететике на Кингс колеџу у Лондону.

И колико, на крају, јаја треба да једемо? Коауторка серија Ален препоручује да их не буде више од три недељно. Љубитеље ове намирнице саветује да једу углавном беланца.

– Не подстичем људе да их избаце у потпуности из исхране, само предлажем да их једу умереније – каже она.

Том Сандерс примећује да се студија односи на САД.

– У Америци просечан унос холестерола иде и до 600 милиграма, што је много више него у Великој Британији где се креће око 225 милиграма холестерола дневно – истиче Сандерс.

У ствари, најновији статистички подаци Међународне комисије за јаја из 2015. показују да су Американци тек на седмом месту у свету, по броју јаја које поједу током године – 252 јајета у просеку поједе сваки грађанин. Међутим, узрок сваке пете смрти код њих су срчани проблеми.

Јапанци, који годишње поједу у просеку 328 јаја, имају мањи тај степен – 11 одсто смрти узроковано је кардиоваскуларним проблемима.

„Умерен унос – три до четири недељно – сасвим је у реду„, закључује британски стручњак.
