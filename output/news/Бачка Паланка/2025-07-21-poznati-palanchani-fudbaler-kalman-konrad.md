---
title: "Познати Паланчани – фудбалер Калман Конрад"
date: 2025-07-21
category: Бачка Паланка
url: https://backapalankavesti.com/zanimljivosti/iz-istorije/poznati-palancani-fudbaler-kalman-konrad2/
---

Мађарска совјетска република била је радничка држава коју су у марту 1919. године успоставили мађарски комунисти и социјалдемократе. Трајала је само до 1. августа 1919. године, када је угушена у крви. Један од покушаја да се у револуционарној радничкој држави нормално одвија живот било је и организовање спортских догађаја.

Тако је 4. априла 1919. године Мађарска совјетска република у Будимпешти одиграла своју једину фудбалску утакмицу против суседне Аустрије, и победила 2:1. Након пада Мађарске совјетске републике, Калман Конрад емигрира у Аустрију, где ће живети наредних 7 година. Непознато је да ли је емигрирао из политичких разлога – као присталица Мађарске совјетске републике – или је, услед јеврејског порекла, морао да напусти државу због антисемитског терора који су спроводиле победоносне контрареволуционарне снаге.
