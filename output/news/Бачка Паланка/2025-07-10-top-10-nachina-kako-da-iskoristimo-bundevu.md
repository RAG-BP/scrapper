---
title: "Топ 10 начина како да искористимо бундеву"
date: 2025-07-10
category: Бачка Паланка
url: https://backapalankavesti.com/zanimljivosti/recepti/top-10-nacina-kako-da-iskoristimo-bundevu/
---

Енергетски су сиромашне и у 100 г имају до 20 kcal. Садржај воде се креће до 90 одсто. Цењене су у гастрономији, али и у народној медицини.

1. Најједноставнији начин њене употребе је да је испечемо. Можемо да је зачинимо, али и не морамо. Од избора зачина зависи да ли ће да буде слатко или слано јело. Одлично се слаже уз бели лук, бибер, љуту паприку, тимијан, али и шећер, мед, ванилу, цимет. Може да буде готово, самостално јело када се испече, али и база за разна друга јела и посластице.

2. Пита од бундеве је цењена на подручју Балкана, било да се ради о слаткој или сланој верзији.

3. Колачи су још један начин на који можемо да искористимо ове јесење плодове. Различите сорте бундеве имају различите укусе. Тако бутернут има кремаст, а хокаидо орашаст укус. Домаћа бундева је идеална као подлога за припремање разних колача, јер укус може да се надогради зачинима.

4. Од њих можемо да припремимо разна варива, а посебно су цењене супе које делују окрепљујуће.

5. Исечена и скувана уз додатак мало шећера, цимета и(ли) других зачина даје јединствену посластицу која се лако и брзо припрема.

6. Исцеђен сок, печена или кувана помаже код проблема са псоријазом.

7. Њене семенке су ефикасне у превенцији проблема са простатом и код проблема са цревним паразитима.

8. Од ње се припрема и веома укусан хлеб.

9. Основа је за припрему сланих и слатких намаза.

10. Одлична је за припрему слане и слатке зимнице: сокова, желеа, мармелада. Можемо да је киселимо саму или у комбинацији са разним поврћем, али и воћем.
