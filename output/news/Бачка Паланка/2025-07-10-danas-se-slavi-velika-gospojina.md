---
title: "Данас се слави Велика Госпојина"
date: 2025-07-10
category: Бачка Паланка
url: https://backapalankavesti.com/info/srbija/danas-se-slavi-velika-gospojina2/
---

Празник Успења Пресвете Богородице – Велика Госпојина је успомена на смрт Богородице и према Јеванђеоском предању дан када се она вазнела на небо и предала свој дух у руке Спаситеља. Успење Пресвете Богородице спада у ред Богородичних празника, претходи му двонедељни пост, након којег жене иду на причест, јер се овај дан сматра празником жена и мајки.

Српска православна црква и верници прослављају овај празник 28. августа, односно 15. августа по Јулијанском календару.

Према православном канону Успење Богородице слика се на западним зидовима цркава и манастира. У српском манастиру Жича, задужбине Немањића из почетка 13. века осликана је једна од најлепших представа Успења са Христом који у наручју држи новорођену душу Богомајке загледан у њено тело на одру.

Празновање Успења Богородице установљено је 528. године по жељи цара Маврикија који је 15. августа по Јулијанском календару победио Персијанце. Од тог датума сви хришћани славе тај празник.
