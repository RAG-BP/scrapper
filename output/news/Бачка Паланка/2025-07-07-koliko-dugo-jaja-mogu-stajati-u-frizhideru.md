---
title: "Колико дуго јаја могу стајати у фрижидеру?"
date: 2025-07-07
category: Бачка Паланка
url: https://backapalankavesti.com/zanimljivosti/zenski-kutak/koliko-dugo-jaja-mogu-stajati-u-frizideru/
---

Када је у питању свежина јаја, требали бисте обратити пажњу на датуму на етикети кутије са јајима. Стандарди везани за употребљивост намирница кажу да датум не би требао бити дужи од 30 дана од датума паковања.

Ако не пронађете датум на кутији, или сте их купили на комад, сматра се да јаја задржавају оптимлан квалитет и до три седмице. Под „оптималним квалитетом“ мисли се на следећа својства јајета:  богато и чврсто жуманце, богато и чврсто беланце. Како се јаје ослобађа љуске, беланце се шири, тако да свежа јаја желите да користите за колаче и друге рецепте где је облик важан, а старија јаја сачувати за кајгану и друге једноставне рецепте с јајима.

Јаја су једна од ретких животињских намирница које можете да држите у фрижидеру а да и даље задрже оптималан квалитет. Јаја се вероватно неће покварити у фрижидеру, али могу да се исуше током времена. Она се не кваре аутоматски по истеку одређеног датума.

Ако јаја већ немају салмонелу, она се неће ни развити у јајима у вашем фрижидеру. Ако јаја садрже салмонелу, број бактерија ће бити веома мали, јер ова бактерија не расте у хладним условима, као што је фрижидер, а уз правилно руковање, кување, и друге мере безбедности хране, бактерија ће бити убијена.

Након Васкрса неретко се по фрижидеру вуку остаци након празничне трпезе, а с обзиром на то да би било добро да се што мање хране баца, покушајте искористити те остатке у наредним данима. Ипак, оно што изненађује је да кувана јаја имају краћи рок трајања од свежих јаја.

Током кувања уклања се заштитни слој који облаже љуску, чиме јаја постају осетљивија на ваздух и штетне микроорганизме. Стога је хлађење куваних јаја изузетно важно кад је у питању спречавање контаминације или кварења.

Њихово чување у фрижидеру помаже успоравање раста бактерија јер потенцијално опасне бактерије расту спорије на температурама испод 4°Ц. Избегавајте дуго држање куваних јаја на собној температури и ставите их у фрижидер након 2 сата од кувања.

За што бољи квалитет најбоље је одлагати гуљење тврдо куваних јаја док их не будете јели или директно употребили у рецепту. Ако су јаја већ огуљена, препоручује се држати их у херметички затвореној посуди с влажним папирнатим убрусом како се не би осушила.
