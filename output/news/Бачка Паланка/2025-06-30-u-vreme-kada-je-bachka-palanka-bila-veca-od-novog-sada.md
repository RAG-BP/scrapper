---
title: "У време када је Бачка Паланка била већа од Новог Сада"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Ravnoplov.rs
            Први сачувани изглед 15-так бачких села и варошица потиче из 1697. године, а насликао их је, у ратном топографском албуму (названом Marches et Campemens de L’ Armée Imperiale en Hongrie Sous le Commandement de Son Altesse serenissime Le Prince Eugene de Savoïe – Маршеви и таборовања царске војске у Мађарској под командом Његовог Височанства пресветлог принца Еугена Савојског), Франсоа Николас Спар де Бенсдорф, француски топограф који је служио у штабу принца Еугена Савојског, главнокомандујућег аустријске војске у Угарској.

Он је, од првог до последњег дана аустријског војног похода против Турака, у лето 1697. године, прво скицирао, а потом сликао све таборе аустријске војске, почевши од Колута, села 20-так километара северно од Сомбора, где се половином јула 1697. г. налазио први аустријски војни камп, а завршивши са Сантовом, бачким селом у суседству Колута, где је војска таборовала пре распуштања, почетком октобра 1697. године. Спар је, заправо, пратио кретање војске од преласка Дунава код Батине, преко Сомбора до Бача, потом до Петроварадина, а затим уз реку Тису, све до поновног доласка у близину Сомбора.
Данашњи Нови Сад који броји нешто више од 400.000 становника, некада се звао Рацка Варош. У поређењу са Бачком Паланком и Бачом, био је неупоредиво мањи, бројао је свега тридесетак кућа.


Фото: Петроварадин и Рацка Варош (Нови сад)/ Ravnoplov.rs
Рацка Варош, касније Петроварадински Шанац, а од 1748. г. Нови Сад, било је мало насеље на левој обали Дунава, преко пута Петроварадинске тврђаве, тада најважнијег стратешког центра аустријске војске на Дунаву. Варош је око 1697. г. претежно била насељена Србима. Крај Рацке Вароши војска је логоровала скоро три седмице, од 28. јула до 21. августа 1697. године.


Фото: Рацка Варош (детаљ) / Ravnoplov.rs
У том периоду Бач је био тродупло већи од Новог Сада, иако данас насеље Бач броји нешто више од 5.000 људи.
Фото: Бач / Ravnoplov.rs
Крај Бача је аустријска војска логоровала 23. јула 1697. године. Бач је у то време био окружно средиште и махом шокачко насеље, које је, према попису из 1699. године, имало 108 кућа. На цртежу Бача видљив је тамошњи фрањевачки манастир, као и позната средњовековна тврђава поред Бача.


Бачка Паланка, варош која данас броји нешто више од 28.000 становника, у тадашње време је такође била већа од Новог Сада.
Паланка (Илочка) и тврђава у Илоку преко Дунава / Ravnoplov.rs
Са именом Илочка насликан је изглед данашње Бачке Паланке, поред које је царска аустријска војска логоровала 25. јула 1697. године. Ово српско насеље касније је имало статус војничког шанца на Подунавској војној граници, али на попису из 1699. г. није уписан број кућа у насељу, мада је сама Паланка записана као насеље у Бачком округу. Преко пута паланке, на десној обали Дунава, насликана је и велика илочка тврђава.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
