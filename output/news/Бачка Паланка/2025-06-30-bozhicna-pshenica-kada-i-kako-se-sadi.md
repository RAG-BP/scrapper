---
title: "Божићна пшеница – када и како се сади"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Getty images
            Божићно жито један је од симбола Божића, а према обичајима добро је да га засадите сами и то на данашњи дан.

Њу можете да купите у било којем боље снадбевеном маркету или на пијаци, али уколико волите да поштујете све верске обичаје онда је најбоље да је сами посадите. Када видите плод свог рада осећаћете се свакако боље.
Пшеница се сади на празник Свете Варваре који се слави 17. децембра, а негде је обичај да се то обави на дан Светог Николе, 19. децембра.


Како би била што лепша, богатија и гушћа и тако вам осигурала добру наредну годину, доносимо 5 савета који ће вам помоћи у томе.


1. Пре сејања пшеницу је потребно добро намочити у млакој води па је оставити преко ноћи да одстоји. Након тога осушите је на папирном убрусу па посејте јер ће тако боље проклијати.
2. Пшеницу је најбоље сејати на тањирићу или у мањој саксији. Немојте штедети на семену и прекријте њиме дно посуде тако да не остане празног места – чак је пожељно да се семе местимично преклапа. Затим је прекријте још једним слојем земље.


Уместо земље можете употребити и слој памучне вате натопљене водом и по њој послагати зрна пшенице. Вата је практична јер упија вишак течности.
3. Пшеницу немојте држати на месту које је превише близу грејања јер би се могла осушити. Најбоље ју је ставити поред прозора, на умерено топло и светло место.
4. Првих неколико дана, пре него што пшеница почне ницати, прекријте је алуминијском фолијом која чува влагу. Чим почне пуштати зелене изданке, уклоните фолију и заливајте пшеницу умерено сваки дан. За заливање тањирића пшенице потребна вам је отприлике једна кашика воде, а да би се течност равномерно распоредила, добро је употребити пластичну боцу с распршивачем.
5. Када пшеница нарасте, одсеците врхове тако да буду подједнаке висине. Обичај је и везање украсне тробојне врпце око пшенице. Пазите да врпцу не стегнете пречврсто него тек толико да остане на месту.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
