---
title: "Рецепт: Божићна чесница – украсите је по старим обичајима"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Бап Вести
            Домаћица на божићно јутро меси округли хлеб, у који се традиционално ставља новчић за привлачење богатства, парченце свињског меса, откинуто од печенице, парченце бадњака за благостање и мир у дому и разни ситни предмети.

Верује се да ће особа која пронађе новчић у божићној погачи бити посебно срећна у наредној години, а новчић се чува следећих 12 месеци.
У неким крајевима, за мешење теста за чесницу користи се вода уместо млека, а доноси се на божићно јутро са извора или из бунара, у које се баца прегршт жита. Такође, негде се верује и да брашно треба узимати само из пуне вреће, али у данашње време се такав обичај скоро потпуно изгубио. У источној и јужној Србији, домаћини рукама улепљеним од теста хватају воћке, кошнице и стоку, како би били што плоднији током целе године.


Највећи број људи ће неизоставно у хлеб ставиља новчић, јер се верује да доноси новац и срећу, као и парче бадњака, који ономе ко одломи парче са њим доноси плодност и добро здравље, а из истог разлога ставља се и дрен.


У неким крајевима, у чесницу се ставља кукуруз (због свиња), пасуљ (због оваца) и овас (због коња). Они који држе кокошке и другу живину, у своју чесницу стављају зрна пшенице.
Божићна чесница се меси на Бадње вече или на Божићно јутро, а једе се уз доручак на Божић, када се сви укућани окупе око свечане трпезе. Прво га укућани окрећу међу собом три пута, а затим се чесница ломи и једе пре остале хране.


Ко пронађе новчић и бадњак, треба да га чува на посебном месту, док се пшеница, овас, пасуљ и кукуруз дају животињама због којих су и стављени у божићни хлеб. У неким крајевима верује се да ако се приликом печења чеснице тесто подигне изнад, на пример, кукуруза, те године ће он одлично родити.
Рецепт за традиционалну чесницу
Састојци: 2 јаја, коцкица квасца, 500 мл млека, 1 кг брашна, мало соли и предмети које ћете ставити унутра
Припрема: У мало млаког млека растопити квасац. Додати једно умућено јаје. Посолити и мешати уз постепено додавање брашна и доливање преосталог млаког млека да би се добило глатко тесто.












Након што се тесто добро измеси, покријте га чистом крпом и оставите да нарасте. Кад почне да нараста, изручите га на даску за мешење и благо премесите. Тесто за чесницу не треба да нарасте потпуно. Обликујте је као погачу и убаците новчић.
Пеците чесницу у подмазаном плеху. Постоје различити обичаји кад је реч о украшавању – можете је ишарати убодима мале гранчице или само премазати размућеним јајетом пре печења. Ако сте љубитељ традиције, вашу чесницу украсите симболима попут христограма, звезде, кругова или отиска кључева и чешља.
Пријатно!

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
