---
title: "Историја зграде СДК у Бачкој Паланци"
date: 2025-07-10
category: Бачка Паланка
url: https://backapalankavesti.com/zanimljivosti/iz-istorije/istorija-zgrade-sdk-u-backoj-palanci/
---

Некадашња задружна штедионица и комунална банка дело је пројектанта Милорада Мацуре, пројектована је 1962. године.

Зграда Задружне штедионице и комуналне банке у Бачкој Паланци изведена је на главном тргу по пројекту архитекте Милорада Мацуре. Она је у основи врло једноставно решена. Радне просторије размештене су по ободима зграде и целом су својом дужином према улици застакљене. На тај начин је читав унутрашњи радни простор визуелно повезан са спољним. Улазни хол са главним степеништем као одговарајући централни холови по спратовима, осветљени су зенитално. На крају радних просторија уграђени су плакари који заузимају читаву висину зида.

Конструкција је армирано-бетонски растер са еркерима који на бочним фасадама имају дужину 3.00 м а на чеоним 2.50 м. Прозорска крила су дрвена. Високи парапети у приземљу, и парапети на другом спрату су од опеке, обложени мермером.

Архитектура ове зграде хоризонтално је рашчлањена и проткана растером прозорских отвора.
