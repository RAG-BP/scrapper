---
title: "Урбане легенде Бачке Паланке – МИЛАН ЋУРЧИЋ"
date: 2025-07-21
category: Бачка Паланка
url: https://backapalankavesti.com/backa-palanka/poznati-gradani-opstine-backa-palanka-milan-curcic1/
---

Кроз своје радио и телевизијске емисије био је промотер рокенрола и блуза у Бачкој Паланци и шире. Видео и аудио записима је преносио атмосферу са великог броја концерата којима је присуствовао, било да су то светски познати извођачи или локални аматери. Био је пријатељ са великим бројем познатих музичара из целог света, а посебно са простора бивше Југославије.

Једном приликом када су га питали о његовом укусу по питању музике одговорио је: „Ја мислим овако о томе (па сад, ко разуме, схватиће). Да ли народњаци или рокенрол је чисто политичко питање. Или још експлицитније: ако се залажеш за рок онда се посредно (а богами и не само посредно) залажеш за одређени политички став. Тек кад о музици почнемо говорити без жанрова имамо шансу да разговор водимо заиста само о музици.“
