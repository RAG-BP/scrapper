---
title: "Посни ручак на води: Од чорбе до главног јела"
date: 2025-06-30
category: Бачка Паланка
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Getty images
            Доносимо вам седам укусних рецепата за целу недељу, које можете искористити као идеју за ваше свакодневне оброке током периода поста.

Посна чорба од шампињона и кромпира

600 грама кромпира,
400 грама шампињона,
већа главица црног лука,
1 струк празилука,
1 шаргарепа,
зачин од поврћа,
со, бибер, першун, ловоров лист,
кашика брашна или густина.

Продинстати на води сецкан лук и празилук. Додати кромпир исечен на коцкице и шаргарепу сечену на колутове. Зачинити. Додати ловоров лист и кувати да поврће омекша. Додати печурке исечене на листиће.
Брашно размутити у мало хладне воде да се разбију грудвице па га умешати у чорбу.
Још мало кувати, посути першуном и служити.


Мусака од пшенице и сувих шљива

800 грама кромпира,
200 грама пшенице,
80 грама сувих шљива,
20 грама ораха,
4 кашике парадајз пиреа,
пола кашике рузмарина.

Кромпир исеците на танке колутове, пшеницу скувајте а суве шљиве мало обарите. У ватросталну чинију ређајте прво кромпир, ситно сецкане суве шљиве, а затим пшеницу помешану са орасима. Парадајз пире разблажити са бујоном од поврћа и тиме прелијте мусаку. Поспите је рузмарином и пеците 45 минута на 200 степени.


Посна чорба са овсеним пахуљицама

1/2 kилограм кромпира,
2 главице црног лука,
1 шаргарепа,
кукуруз шећерац,
шака бораније,
1 корен першуна,
3-4 кашике овсених пахуљица,
со,
лист першуна.

Очистити кромпир, црни лук, шаргарепу, и корен першуна. Исећи све ситно, додати боранију и кукуруз и налити водом да се кува. На крају додати овсене пахуљице. Посолити по укусу и додати сецкани лист першуна.
Бели пасуљ на води

1/2 килограма белог пасуља,
250 грама црног лука,
1 шаргарепа,
1 сува паприка,
2 кашике брашна,
алева паприка,
со.

Увече потопити пасуљ у воду да преноћи. Сутрадан га оцедити, налити другом водом и ставити да проври. Поново га оцедити и налити водом колико да огрезне. Додати сецкани лук, шаргарепу, суву паприку и кувати док се пасуљ добро не раскува. Брашно размутити у мало воде, додати мало алеве паприке, па све то умешати у пасуљ који ври, додати соли по укусу и измаћи јело са ватре.


Поврће са сосом од парадајза

1/2 килограм кромпира,
300 грама шаргарепе,
1 корен целера,
1/2 килограм карфиола,
2 кашике зачина,
4 кашике брашна,
1/2 l сока од парадајза,
3 чешња белог лука,
со

Кромпир ољуштити, шаргарепу очистити и исећи по дужини. Корен целера очистити и исећи на четири дела, а карфиол опрати. Све то налити водом да огрезне и обарити. Када је кувано, додати зачин, па воду из поврћа исцедити, а поврће сложити у чинију. Брашно размутити у соку од парадајза и усути у њега врелу воду у којој се кувало поврће, непрестано мешајући на ватри и то онолико док се не добије жељена густина. Склонити са ватре, досолити и по жељи урезати бели лук у сос. На крају сос прелити преко сложеног поврћа.
Вариво од соје

200 грама соје,
3 шаргарепе,
1 литар сока од парадајза,
3 главице црног лука,
2 чешња белог лука,
2 кашике брашна,
со,
алева паприка.

Соју је потребно 24 сата држати у води. Оцедити је и ставити да се кува. Додати шаргарепу, сок од парадајза и црни лук. Када је јело кувано зачинити га брашном и алевом паприком размућеном у хладној води. Посолити по укусу и додати бели лук.
Пуњени парадајз са рижотом и пасуљем

250 грама свежег црвеног пасуља,
750 милилитара бујона од поврћа,
100 грама црног лука,
450 грама пиринча,
250 милилитара црног вина,
8 комада свежег парадајза,
3 чена белог лука,
кашика свежег першуна.

Пасуљ скувајте са бујоном од поврћа. Испеците сецкани црни лук у тефлонском тигању. Додајте пиринач, пропржите па долијте вино. Када пиринач упије вино, долијте бујон и кувајте 15–20 минута. При крају кувања додајте бели лук и зачине. Сваком парадајзу одсеците врх, оперите га и исцедите. Извадите средину, уситните је и додајте у припремљен рижото и пасуљ. Сваки парадајз посолите и напуните надевом. Поклопите врховима парадајза, поређајте у ватросталну посуду и пеците око 30 минута.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
