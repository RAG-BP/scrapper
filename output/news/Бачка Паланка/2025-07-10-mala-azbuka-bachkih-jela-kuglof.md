---
title: "Мала азбука бачких јела – куглоф"
date: 2025-07-10
category: Бачка Паланка
url: https://backapalankavesti.com/zanimljivosti/recepti/mala-azbuka-backih-jela-kuglof-1/
---

Фото: Getty Images
            Традиционална делиција која је на овим просторима одувек била део свечане трпезе. Било да се прави са вишњом и чоколадом или слатким сиром и брусницама, посут прах шећером очараће све узрасте од 7 до 77 година.

Састојци:

185 гр маслаца
200 гр крем сира
нарендана лимунова корица
270 гр шећера
375 гр брашна
1 прашак за пециво
1 чаша (2,5 дл) сувих брусница
3 јајета

Припрема

Миксером умутити маслац и крем сир, па додати шећер и мутити док не добијете лепу жућкасту боју. Смеса треба да буде пенаста.
Додавати једно по једно јаје уз стално мешање. На крају додати просејано брашно са прашком за пециво.
Додати бруснице, лагано умешати у тесто.
Излити смесу у калуп за куглоф. Пећи на 180ºЦ око сат времена. Након 45 мин проверити тесто чачкалицом (ако је сува, куглоф је готов).
Оставити колач да се хлади пет минута. Потом га извадити и обилно посути с шећером у праху (или шећеру додати сок од лимуна да се добије текућа смеса којом се прелије куглоф).
