---
title: "Направите традиционални српски колач за Православну нову годину"
date: 2025-07-21
category: Бачка Паланка
url: https://backapalankavesti.com/zanimljivosti/recepti/napravite-tradicionalni-srpski-kolac-za-pravoslavnu-novu-godinu2/
---

Василица је име добила по светом Василију, а у разним крајевима србије зову је још: масленица, папуљица, груваница, бараница, у Ресави Мечка повојница, у Лесковачкој Морави попареница… У Поморављу и источној Србији називају је и васуљица. Тако се и прави, на различите начине, од различитих састојака. У зависности у од тога у ком крају је било више пшенице, кукуруза, ораха… од тога је и прављена.

Тако имамо слану и слатку василицу са медом, ону од кукурузног, па и белог брашна… Ми вам представљамо рецепте 4 традиционалне српске василице!

Састојци: 800 грама брашна, 200 грама масти, 40 грама свежег квасца, 1 кашичица соли, 1 кашика шећера, млака вода, мед.

Припрема: Измешајте брашно и маст па полако додајте ускисли квасац и со, умесите меко тесто и поделите га на мање лопте. Оставите да тесто нарасте па сваку лопту развите у мању лепињу. Једну лепињу развијте оклагијом и исеците на траке које ћете користити за украс. Остале лепиње преклопите на средини, формирајте их у облик хлепчића и украсите увијеном траком. Василице ставите у подмазани плех посут брашном и оставите да нарастају још десетак минута. Пеците на температури 200 степени, послужите топле и преливене медом.

У неким крајевима се василице пеку у облику обичних округлих лепиња, а постоји и обичај да се ишарају врхом сламчица везаних у сноп црвеним концем.

Потребно: 20 грама свежег квасца, 50 мл топле воде, пола кашичице шећера и брашна, око 500 грама брашна и још 200 – 300 грама за посипање и даљи рад, пола-једна кашичица соли (зависи од сланоће масти и сира), 250 мл топле воде, свињска масти собне температуре (око 300-400 г), 250 г мрвљеног белог сира (златиборски, златарски, фета…), 1 кашичица меда и 1 кашика вруће воде.

Припрема: Ставите квасац да надође са пола кашичице шећера и брашна у 50мл топле воде. У 250 г брашна, додајте со, надошли квасац, 250 мл топле воде, постепено додајте остатак брашна (око 250 г), и месите док не добијете лепо и еластично тесто које се не лепи за руке. Оставити тесто на топлом да се дуплира. Премесите тесто, растањите, премажите машћу, штедећи рубове. Преклопите десну трећину преко средњег дела, па леву преко тога. Окрените тесто за 90 степени и поновите поступак. Притиснуте га на неколико места оклагијом и поново га растањите понављајући поступак мазања и преклапања још 2 пута.

После трећег мазања и преклапања растањите је и не мажите машћу већ поспите комадиће сира по средини теста. Ако желите округлу Василицу онда полако преклапајте тесто преко центра и преко сваког новог преклопа поспите мало сира. Последњи преклоп нека затвори целу површину. Ставите је у подмазан плех и оставите да одмара око 30 минута.

Пре стављања у рерну спустите пар кашичица масти преко ње. Пеците на 220 степени око 40 минута, смањите на 160 и пеците још око 20 минута. Врелу премажите медом који сте растворили са мало вреле воде воде.

Састојци: 3 шољице пројиног брашна, 3 шољице пшеничног брашна, 3 јаја, 2 шољице уља, 1 прашак за пециво, кашичица соли, 3 шољице киселе воде.

Припрема: Умутите јаја, додајте воду и уље, па полако додајте измешаном брашну са прашком за пециво. Пеците у подмазаном плеху на око 200 степени.

Састојци: 600 г брашна, 25 г свежег квасца, 1 кашичица соли, 1 јаје, 3 дл млека, 250 г маргарина, мед за премазивање.

Припрема: Измешајте брашно, со, ускисао квасац и јаје па са млаким млеком замесите тесто. Развите и премажите са трећином маргарина, преклопите као за лиснато тесто и оставите на хладном петнаестак минута. Поновите то још два пута док не утрошите маргарин. Развите коначно тесто дебљине прста, исеците на коцке и пеците у рерни на око 180 Ц. Служите топле и преливене медом.
