---
title: "Тужилаштво: Узрок смрти породиље из Врања руптура материце, могуће несавесно поступање лекара"
date: 2025-07-21
category: Бачка Паланка
url: https://backapalankavesti.com/hronika/tuzilastvo-uzrok-smrti-porodilje-iz-vranja-ruptura-materice-moguce-nesavesno-postupanje-lekara/
---

Главни јавни тужилац у Врању Данијела Трајковић навела је да ће Више јавно тужилаштво предмет проследити на даљу надлежност Основном јавном тужилаштву (ОЈТ) у Врању, с обзиром на то да је ОЈТ надлежно за „тешко дело против здравља људи“.

Полицајци су прикупили потребна обавештења и од супруга преминуле породиље, који је је захтевао да надлежни органи утврде узрок смрти, придруживши се кривичном гоњењу ако се утврди да је неко кривично одговоран за смрт његове супруге, наводи се у саопштењу ВЈТ.

Полицијска управа у Врању поступила је по налогу Вишег јавног тужилаштва у Врању и предузела све потребне радње ради утврђивања свих релевантних околности везаних за смрт породиље, наводи се у саопштењу.

„Вишем јавном тужилаштву у Врању 24. априла достављен је извештај о свим предузетим радњама, као и претходни Патоанатомски налаз Завода за судску медицину у Нишу у погледу узрока смрт пок. М.А. рођене 1987. године, који је урађен по захтеву Здравственог центра у Врању“, саопштило је ВЈТ у Врању.

С обзиром на то да је обдукција показала да је узрок смрти породиље руптура материце са последичним искрварењем, Више јавно тужилаштво ће, саопштено је, предмет проследити на даљу надлежност ОЈТ у Врању.

У овом случају је можда је реч о нехатном извршењу кривичног дела „несавесно пружање лекарске помоћи“, које се због смртне последице може квалификовати као тешко дело против здравља људи, за које је надлежно ОЈТ, навело је ВЈТ у Врању.
