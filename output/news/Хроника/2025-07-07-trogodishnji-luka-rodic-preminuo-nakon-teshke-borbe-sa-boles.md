---
title: "Трогодишњи Лука Родић преминуо након тешке борбе са болешћу"
date: 2025-07-07
category: Хроника
url: https://backapalankavesti.com/hronika/trogodisnji-luka-rodic-iz-backe-palanke-preminuo/
---

У фебруару 2024. године, Луки је дијагностикован тумор на десном бубрегу и медулобластом у мозгу, што је довело до вишемесечне борбе за живот. Његово стање је било изузетно озбиљно, и поред више оперативних захвата и хемиотерапије, здравље му се погоршавало.

За Лукино лечење било је потребно прикупити 50 милиона динара, што је подстакло грађане Бачке Паланке и шире да се укључе у низ хуманитарних акција.

Након погоршања здравственог стања крајем августа, овај храбри дечак је био пребачен на лечење у Турску, али је упркос свим напорима медицинског тима, до погоршања дошло и у септембру. Лука је враћен из Турске због немогућности лечења.

Породица је након Лукиног повратка из Турске одлучила да преусмери сва средства која су била прикупљена за Лукино лечење. Средства, која су сакупљена преко фондације „Буди хуман,“  преусмерена су на рачуне наших суграђана који се такође боре са тешким болестима – Ленке Жутковић, Исидоре Вучковић, Милане Матковић, Јоване Барушић и Стевана Сауера.

Иако је за Луку прикупљено значајна новчана средства и обезбеђен превоз у иностранство, његово здравље се драстично погоршало, и упркос напорима лекара и подршци великог броја хуманих људи, Лука није успео да победи у својој најважнијој борби.

Све до последњег тренутка, његова породица, пријатељи и добри људи из целе Србије надали су се чуду. Лукина борба и пожртвованост његове породице оставили су дубок траг у свима нама, који ћемо наставити да се сећамо овог малог хероја.

Искрено саучешће породици. Лука, почивај у миру.
