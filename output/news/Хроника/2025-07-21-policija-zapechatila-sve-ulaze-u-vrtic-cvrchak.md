---
title: "Полиција запечатила све улазе у вртић „Цврчак“"
date: 2025-07-21
category: Хроника
url: https://backapalankavesti.com/hronika/policija-zapecatila-sve-ulaze-u-vrtic-cvrcak/
---

Фотографија обавештења направљена је вечерас, 11. априла, око 19 часова, а до тренутка објављивања ове вести, није стигло ниједно званично саопштење о разлозима затварања објекта.

Плава трака постављена на вратима објекта значи да је простор тренутно запечаћен у оквиру форензичког поступка, што указује на увиђај, истрагу или обезбеђење доказа. Улазак у објекат дозвољен је искључиво овлашћеним лицима, а свако скидање или оштећење службеног знака третира се као кривично дело према члану 327 Кривичног законика РС.

Овај догађај уследио је два дана након што је у објекту вртића „Цврчак“ у блоку Калош дошло до инцидента у којем је шесторо запослених затражило медицинску помоћ због изненадних здравствених тегоба. Према информацијама Универзитетског клиничког центра Војводине, пет особа је отпуштено на кућно лечење, док је једна пацијенткиња упућена на Институт за плућне болести ради додатне дијагностике.

Директор ПУ „Младост“, Горан Шатара, изјавио је да су сви медицински налази били уредни и да се вртић „Цврчак“ враћа у редован рад у понедељак, 14. априла, што оставља многе недоумице.

A post shared by BAP VESTI (@backapalankadesavanja)
