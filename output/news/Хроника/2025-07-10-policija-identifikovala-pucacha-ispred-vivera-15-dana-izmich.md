---
title: "Полиција идентификовала пуцача испред Вивера – 15 дана измиче правди"
date: 2025-07-10
category: Хроника
url: https://backapalankavesti.com/hronika/policija-identifikovala-pucaca-ispred-vivera-15-dana-izmice-pravdi/
---

Како је „Блиц“ раније писао пуцњава се догодила у једном кафићу у центру Бачке Паланке и то док је Д.В. седео са братом и једним другом.

Наводно, како је рањени мушкарац изјавио у полицији након пуцњаве, у једном тренутку на тротоару испред кафића приметио је мушкарца који је на глави имао фантомку.

– Он је изјавио да је у кафе бар седео за столом са братом и М.О. те је са тротоара кроз прозор НН лице са фантомком испалио неколико хитаца у њиховом правцу и њега погодио у ногу – рекао је извор „Блица“ тада из истраге.

Мушкарац Д.В. је тада рањен у ногу, а помоћ му је указана у локалној болници. Ефикасним оперативним радом, инспектори који су радили на овом случају, успели су да идентификују осумњиченог пуцача.

– Потрага за њим је у току. Утврђују се и мотиви пуцњаве – наводи добро обавештени извор „Блица“.
