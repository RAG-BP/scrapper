---
title: "Проглашена тродневна жалост у Новом Саду"
date: 2025-07-17
category: Хроника
url: https://backapalankavesti.com/hronika/proglasena-trodnevna-zalost-u-novom-sadu/
---

НОВИ САД – Градоначелник Новог Сада Милан Ђурић прогласио је данас Дан жалости на територији тог града, поводом тешке несреће изазване урушавањем надстрешнице објекта Железничке станице у Новом Саду.

Дани жалости почеће од 2. новембра, саопштила је градска управа.

Претходно је Влада Србије прогласила 2. новембар за Дан жалости у Србији, поводом смрти и страдања грађана због урушавања конструкције Железничке станице у Новом Саду. Влада је прогласила 2. новембар за Дан жалости на основу Закона о обележавању дана жалости у Републици Србији.

Овим законом је предвиђено да се дан жалости проглашава, између осталог, због нарочито тешке несреће која за последицу има смрт, рањавање или тешко оштећење здравља већег броја људи.

Осам људи настрадало је данас у несрећи изазваној урушавањем надстрешнице на старој згради Железничке станице у Новом Саду.
