---
title: "Дачић: Идентификовано 13 жртава трагедије у Новом Саду, данас крећу саслушања"
date: 2025-07-07
category: Хроника
url: https://backapalankavesti.com/hronika/dacic-identifikovano-13-zrtava-tragedije-u-novom-sadu-danas-krecu-saslusanja/
---

“Тужилаштво и полиција је идентификовало 13 особа. Настадале су и две унуке, 2014. и 2018. годиште и деда из Ковиља… Имате један фудбалски клуб које је данас дао саопштење да су момак и девојка погинули, фудбалер 2003. и његова девојка 2004. године, такође 2007. годиште један дечак и 2008. годиште”, рекао је Дачић, преноси Тањуг.

Он је навео да још немају тачну идентификацију за једну особу, за држављанина Сјеверне Македоније те да су обавијештени надлежни у тој држави.

Дачић је навео да су од самог старта прогнозе биле песмистичне због тежине конструкције која се обрушила и да су одмах екипе изашле на терен, те да је било 15 екипа хитне помоћи и 77 спасилаца, али да су углавном могли на констатују смрт.

Додао је да су три особе превезене у Ургентни центар и да је једна особа извучена одмах, а да се за двије водила тешка бора која је трајала сатима.

“Једна женска осба је 2001. годиште, друга 2008. годиште које су преживеле и дечак 2006. годиште, код кога је дошло до ампутације ноге”, рекао је Дачић за ТВ Прва.

Из Универзитетског клиничког центра Војводине (УКЦВ) за Тањуг је речено да је троје повријеђених у тешком општем стању.

“Троје повређених који су јуче примљени у УКЦВ и даље су у тешком стању, на интензивној нези”, речено је из Пресс-службе Клиничког центра.

Министар унутрашњих послова Србије навео је и да ће двадесетак људи ће већ данас бити саслушано поводом несреће, почевши од људи из надлежног Министарства.

Влада Србије прогласила је 2. новембар Даном жалости због трагедије у Новом саду, док је у том граду проглашена тродневна жалост.

Министар саобраћаја, грађевинарства и инфраструктуре Србије Горан Весић изјавио је данас да је у току инспекцијски надзор како би се утврдио узрок пада надстрешнице на Жељезничкој станици у Новом Саду, а да се очекују одговори од Саобраћајног института, Инфрастуктуре жељезнице Србије и кинеских извођача који су радили на пројекту реконструкције те станице, који, како каже, није обухватио реконструкцију саме надстрешнице.

“Истрага ће утврдити ко је одговоран у ланцу, ко је доносио одлуке и стављао своје печате и потписе, ко је имао обавезу да контролише радове”, рекао је Весић у разговору за РТС, преноси Тањуг.

Како наводи, одговорност ће утврдити Више јавно тужилаштво уз подршку Министарства.

“Надстрешница је вероватно у међувремену одржавана, али је неко проценио да је не треба реконструисати онда када се реконструисала цела станица. Пројекти су рађени од 2019. године, а идејно решење је пуштено у мају 2020. године”, рекао је Весић.

Према његовим ријечима, идејни пројекат је усвојен у аугусту исте године.

“Сама грађевинска дозвола је издата у октобру 2021. године. У том процесу постоје они који процењују саму статику и они дају предлоге који пролазе стручну ревизију. Неко је на основу тога донео одлуку да та надстрешница у конструктивном смислу не буде предмет реконструкције”, навео је.

Истиче да ће одговорни сносити кривичну, али и политичку одговорност. “Када је станица пуштена у функцију, она је предата Инфраструктури железнице Србије на даље управљање. Увек постоји неко предузеће које преузима некакве објекте на управљање”, рекао је он.

Весић је нагаласио да ће ресорно министарство захтијевати ванредну контролу свих жељезничких станица у земљи.
