---
title: "Пијани возач изазвао удес на раскрсници према Обровцу. Повређено је дете"
date: 2025-07-10
category: Хроника
url: https://backapalankavesti.com/hronika/saobracajna-nezgoda-na-obrovackom-putu-pijani-vozac-izazvao-udes-povredjeno-dete/
---

С. М. се сумњичи да је у четвртак (22.05.) у поподневним часовима управљао путничким возилом у стању тешке алкохолисаности и том приликом прекршио више саобраћајних прописа. На раскрсници Обровачког пута изазвао је саобраћајну незгоду, ударио у возило којим је управљала четрдесетшестогодишња жена из Бачке Паланке.

У судару је повређен деветогодишњи дечак, путник у возилу које је возио осумњичени. Дете је након указане прве помоћи превезено у Дечију болницу у Новом Саду. Степен повреда детета још увек није званично саопштен.

Осумњиченом је одређено задржавање у трајању до 48 сати и он ће, уз кривичну пријаву, бити приведен Основном јавном тужилаштву у Бачкој Паланци.
