---
title: "Прве комшије физички напали старицу и њеног сина"
date: 2025-07-21
category: Хроника
url: https://backapalankavesti.com/hronika/prve-komsije-fizicki-napali-staricu/
---

У четвртак, 29. августа, у Бачкој Паланци, у улици Браће Новаков дошло је до инцидента у којем су, према незваничним информацијама, прве комшије физички напале мушкарца Ј.Д. (55) и његову стару мајку, М.Д. (око 90 година).

Како незванично сазнајемо од очевидаца, Ј.Д. је око 19:30 изашао испред куће како би замолио комшије да престану с буком коју су правили моторима, јер му је мајка била заспала. Према наводима очевидаца тада су га прве комшије физички напале, наневши му повреде главе. Његова мајка, М.Д., изашла је напоље како би заштитила сина, али су, како се сумња, физички напали и њу, при чему је задобила тешке повреде.

Полиција је брзо интервенисала, а повређенима је прву помоћ пружила хитна служба. Сви подаци су добијени из незваничних извора, од комшија које су присуствовале догађају.
