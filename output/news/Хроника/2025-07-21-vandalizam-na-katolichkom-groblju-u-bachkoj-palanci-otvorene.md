---
title: "Вандализам на католичком гробљу у Бачкој Паланци – Отворене гробнице"
date: 2025-07-21
category: Хроника
url: https://backapalankavesti.com/hronika/vandalizam-na-katolickom-groblju-u-backoj-palanci-otvorene-grobnice/
---

Како истиче велечасник František Gašparovsky, овакви инциденти на жалост нису реткост. На сваких неколико година долази до крађа, обијања капеле или скрнављења гробова и споменика. Како наводи, у близини гробља неретко се окупљају млади, што додатно појачава осећај несигурности.

Посебну забринутост изазива оштећење мале капеле која је била мета напада пре четири године. Том приликом скинута су капијска врата капеле и оштећен је кип Жалосне Госпе.

Велечасник Gašparovsky за наш медиј је изјавио да је дубоко потресен последњим догађајима.

– Свето место мора бити поштовано и заштићено. Сваки пут када дође до скрнављења, то дубоко погађа мене као свештеника,али и све вернике који у овом простору траже мир и духовну снагу. Отварати гробнице, ломити капеле, дирати оно што је свето је нецивилизацијско и дубоко узнемирујуће. Осим што овај чин представља вандализам, значи и напад на достојанство преминулих и породичне светиње које се вековима чувају. Не може и не сме се тако односити према местима која представљају темељ духовности и сећања.
