---
title: "Настављено суђење малолетнику из Бачке Паланке, следеће рочиште 9. септембра"
date: 2025-07-10
category: Хроника
url: https://backapalankavesti.com/hronika/nastavljeno-sudjenje-maloletniku-iz-backe-palanke-sledece-rociste-9-septembra/
---

Саслушан је део сведока, док ће преостали очевици бити испитани на наредном рочишту, 9. септембра, сазнаје Дневник.

Незванично, окривљени малолетник је навео да је наставника претукао у самоодбрани, односно није спорио да је ударио професора, али је рекао да га је он први вређао и ударио. Суђење је затворено за јавност.

Подсетимо, бивши ученик Средње техничке школе у Бачкој Паланци је 8. маја напао 65-годишњег професора те школе, задао му ударац у пределу главе и нанео тешке телесне повреде.

Због напада на наставника, просветари из Бачке Паланке су у знак подршке колеги организовали протест. Ученик се сумњичи за напад на службено лице.

Иначе, адвокат осумњиченог малолетника поднео је кривичну пријаву против претученог просветног радника.

Према наводима адвоката, пријава је поднета због основане сумње да је професор Слободан Зорић извршио кривично дело злостављање и мучење у стицају са кривичним делом насилничко понашање.
