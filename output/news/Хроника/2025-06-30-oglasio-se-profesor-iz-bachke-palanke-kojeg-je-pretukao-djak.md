---
title: "Огласио се професор из Бачке Паланке којег је претукао ђак"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Малолетник, који је оптужен да је 08. маја у средњој Техничкој школи „9. мај“ у Бачкој Паланци, брутално претукао бившег професора Слободана Зорића и нанео му тешке повреде, у понедељак је преко адвоката тужио професора, жалећи се да га је овај први напао.

Овај апсурд оставио је у шоку професора Слободана Зорића који каже да се јако непријатно осећао, када је сазнао за тужбу и да ово схвата као одређену врсту притиска на њега, сведоке и суд.
„Осећао сам се, наравно, јако непријатно, али немам никакве бојазни, јер знам да то нема везе са истином“, каже професор.
Иначе, у Вишем суду у Новом Саду у уторак је почело суђење малолетнику за језиви напад, који се догодио тако што је 8. маја око 14 сати упао у школу коју је раније похађао, ненајављено улетео на час код професора Зорића и физички насрнуо на њега пред осталом децом. Од силине удараца знатно старијем професору је изломио неколико костију лица. Малолетник је дан после бруталног напада ухапшен и од тада је у притвору.


У суду у Новом Саду је био и професор Зорић, који каже да није било пријатно да види малолетника.
„Мучно је када видите како момка доводи полиција везаног лисицама, а тамо му родитељи“, објашњава професор.
Додаје да се мало изненадио и због тога што су неки сведоци, вероватно под притиском адвоката, променили изјаве.
„Сад га директорица хвали да је добар… Неки га бране, али, верујем да је то због тога што их адвокат наговара. У сваком случају, ја се не бринем. Не верујем да ће проћи његова тужба јер за тако нешто нема никакве доказе. Не знам како мисле доказати нешто што се није десило. Што се тиче суђења у Новом Саду, очекујем да ће упркос свим притисцима, правда бити задовољена, а он кажњен. Не могу рећи којом казном, то није на мени, већ на суду“, објашњава професор.
Присетио се и тог драматичног дана.












„Он је ушао у разред и чучао у последњој клупи. Гађао ме је маказама. Питао сам ђаке ко је бацио маказе, рекли су: „Није нико“. Уписао сам час, а он је почео да баца папире. Опет сам питао ђаке ко је, а они су опет одговорили да није нико. Након тога сам им свима рекао да изађу напоље, да неће имати час, и да ћу звати разредну, па нека она реши са њима. Међутим, они нису хтели изаћи. Приметио сам тог ученика и питао: „Откуд ти на часу?!“, одговорио је: „Дошао сам“. Рекао сам му да изађе, подигнуо му торбу. Он ми је торбу истргао из руке. Торба је била тешка, јер је унутра била бехатон коцка. Када смо изашли на ходник, ударио ме је торбом и онесвестио сам се. После сам чуо и да ме је шутирао по глави“, испричао је.
Адвокат оптуженог тинејџера, Лука Лабус, казао је да се инцидент у школи није одиграо онако како је то описано у оптужници, да је професор први напао дечака, као и да је Синдикат просветних радника „злоупотребио цео случај“.


„Поднели смо у понедељак Основном јавном тужилаштву у Бачкој Паланци кривичну пријаву против професора због основане сумње да је извршио кривично дело злостављање и мучење у стицају са кривичним делом насилничко понашање. Малолетник је признао у суду да је ударио професора, али није признао кривично дело напад на службено лице у обављању службене дужности“, рекао је адвокат за Информер и додао:
„Тај догађај се десио 08. маја ове године у Бачкој Паланци, али до наредног дана се ништа није дешавало у овом поступку иако су сви знали, и полиција и тужилаштво, о коме се ради и знали су ко је малолетник, где живи и која му је адреса, као и у којој се школи десио сам догађај. Тек након саопштења Синдиката просветних радника дошло је до медијске хајке и хајке јавности на овог малолетника, а само зато што су просветни радници, односно Синдикат просветних радника, желећи да искористи и малолетника и свог колегу, упоредили овај догађај са догађајима у „Рибникару“, Дубони и Малом Орашју, што је, по мом мишљењу, недопустиво.“

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
