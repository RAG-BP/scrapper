---
title: "Ухапшен младић који је ударио дете и побегао"
date: 2025-07-07
category: Хроника
url: https://backapalankavesti.com/hronika/uhapsen-mladic-udario-dete-i-pobegao/
---

Сумња се да је у уторак, око 9.15 часова, на раскрсници улица Југословенске армије и Жарка Зрењанина, на обележеном пешачком прелазу аутом ударио деветогодишњег дечака који је у том тренутку прелазио улицу на бициклу. Након тога, возач се није зауставио нити је пружио помоћ повређеном детету, већ је побегао са места несреће.

Полиција је брзом интервенцијом идентификовала и лоцирала осумњиченог који је задржан до 48 сати, након чега ће, уз кривичну пријаву бити приведен основном јавном тужиоцу у Бачкој Паланци.

Поред тога, утврђено је да С. Б. управљао возилом без положеног возачког испита. Повређени дечак је након несреће хитно транспортован на институт за здравствену заштиту деце и омладине Војводине у Нови Сад. Како су навели из института, дечак је задржан и нема тешке телесне повреде.
