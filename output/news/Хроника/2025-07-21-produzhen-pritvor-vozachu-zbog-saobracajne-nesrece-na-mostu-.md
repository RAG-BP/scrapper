---
title: "Продужен притвор возачу због саобраћајне несреће на мосту код Бачког Петровца"
date: 2025-07-21
category: Хроника
url: https://backapalankavesti.com/hronika/produzen-pritvor-vozacu-zbog-saobracajne-nesrece-na-mostu-kod-backog-petrovca/
---

Овај тридесетшестогодишњак се терети да је починио тешко дело против безедности јавног саобраћаја у вези са угрожавањем јавног саобраћаја, за које је прописана казна од две до 12 година затвора.

Т. П. је ли­шен сло­бо­де због стра­вич­не са­о­бра­ћај­не не­сре­ће ко­ја се до­го­ди­ла 06. октобра око по­дне­ва на ула­зу у Бач­ки Пе­тро­вац из прав­ца Ру­мен­ке и Но­вог Са­да.

Ка­ко се сум­ња, до су­да­ра је до­шло ка­да је во­зе­ћи мер­це­дес са 1,48 про­ми­ла ал­ко­хо­ла у ор­га­ни­зму из­гу­био кон­тро­лу над во­зи­лом, пре­шао у су­прот­ну тра­ку и уда­рио у ауто­мо­бил фи­јат, у ко­јем се на­ла­зи­ла по­ро­ди­ца из Но­вог Са­да. Од си­ли­не удар­ца, ауто­мо­бил са пе­то­чла­ном по­ро­ди­цом је за­вр­шио на огра­ди мо­ста, а на ли­це ме­ста од­мах су иза­шле еки­пе Хит­не по­мо­ћи из Бач­ког Пе­тров­ца и Но­вог Са­да, по­ли­ци­ја и ва­тро­га­сци, ко­ји су мо­ра­ли да се­ку фи­јат ка­ко би до­шли до по­вре­ђе­них.

Одређен притвор

Осум­њи­че­ном Т. П. је, након што је са­слу­шан пред Ви­шим јав­ним ту­жи­ла­штвом у Но­вом Са­ду, судија за претходни поступак новосадског Вишег суда одредила притвор из разлога што по­сто­је окол­но­сти ко­је ука­зу­ју на опа­сност од бек­ства, због осо­би­тих окол­но­сти које указују да ће остстком на слободи осум­њи­че­ни оме­та­ти по­сту­пак ути­ца­њем на све­до­ке и због постојања околности које упућују на основану бојазност да би осумњичени у кратком временском периоду мога да понови кривично дело за које је основано сумњив.

На­жа­лост, С. Ј., ко­ја се на­ла­зи­ла за во­ла­ном фи­ја­та, упр­кос на­по­ри­ма ле­ка­ра Ур­гент­ног цен­тра Уни­вер­зи­тет­ског кли­нич­ког цен­тра Вој­во­ди­не, под­ле­гла је те­шким по­вре­да­ма, а њен су­пруг Ж. Ј. (36) и две малолетне ћерке задобили су тешке телесне повреде, док је трећа девојчица лакше повређена.

Ина­че, у мер­це­де­су ко­ји се су­да­рио са фи­ја­том на­ла­зи­ли су се Т. П. и је­дан му­шка­рац из Сом­бо­ра. Њих дво­ји­ца нај­пре ни­су хте­ли да ка­жу ко­ји је био за во­ла­ном, али је утвр­ђе­но да је во­зио Т. П. који је код себе имао хрватска документа, возачку дозволу и личну карту на име И. П., док се на ме­сту су­во­за­ча на­ла­зио Сом­бо­рац.

Због сум­ње у ствар­ни иден­ти­тет ли­ца тра­же­не су ин­фор­ма­ци­је од парт­нер­ских по­ли­ци­ја и упо­ре­ђи­ва­њем оти­са­ка пр­сти­ју утвр­ђе­но је, на осно­ву оба­ве­ште­ња Ин­тер­по­ла Са­ра­је­во, да се ра­ди о ли­цу Т. П. (36), др­жа­вља­ни­ну Бо­сне и Хер­це­го­ви­не, за ко­јим је рас­пи­са­на ме­ђу­на­род­на по­тер­ни­ца БиХ и Аустри­је, а да су му хр­ват­ски до­ку­мен­ти фал­си­фи­ко­ва­ни.
