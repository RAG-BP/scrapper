---
title: "Обио аутомобил, камион и багер у Бачкој Паланци"
date: 2025-07-17
category: Хроника
url: https://backapalankavesti.com/hronika/obio-automobil-kamion-i-bager-u-backoj-palanci-2/
---

Припадници Министарства унутрашњих послова у Бачкој Паланци ухапсили су Д.Г. (1985) из овог града, због постојања основа сумњe да је учинио кривична дела тешка крађа и крађа.

Како се сумња, он је, у току претходне ноћи, обио аутомобил у Бачкој Паланци и украо радио, документа, новац и разне друге предмете, а након тога је, из камиона и багера, који су били паркирани у близини, украо алат. Полиција га је ухватила на лицу места док је покушавао да побегне са украденим предметима. Такође, сумња се да је Д.Г., исте ноћи, украо бицикл једног мештанина, који је полиција пронашла и вратила власнику.

Осумњиченом је одређено задржавање у трајању до 48 сати и он ће, уз кривичну пријаву, бити приведен основном јавном тужиоцу у Бачкој Паланци.
