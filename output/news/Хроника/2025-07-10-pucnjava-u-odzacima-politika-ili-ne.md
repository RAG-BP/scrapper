---
title: "Пуцњава у Оџацима – Политика или не?"
date: 2025-07-10
category: Хроника
url: https://backapalankavesti.com/hronika/pucnjava-u-odzacima/
---

„Припадници Министарства унутрашњих послова у Оџацима трагају за мушкарцем који је око 21.30 у једном кафићу испалио неколико хитаца у правцу 45-годишњег Б.М., наневши му повреде“, саопштио је МУП.

Повређен мушкарац, како се наводи у саопштењу, превезен је у Клинички центар Војводине.Полиција интензивно ради на расветљавању свих околности овог догађаја и на идентификацији и проналаску нападача, наведено је у саопштењу.

Неколико медијских кућа објавило је сензационалистичке наслове и непроверене тврдње које сугеришу политичку позадину напада. Ширење дезинформација у раној фази истраге крајње је неодговорно, посебно када се ради о догађајима који могу имати снажан одјек у јавности.

Медији треба да поштују медијску етику и обавезу новинара да се придржавају принципа тачности, непристрасности и професионалног стандарда у извештавању, посебно када су у питању инциденти са потенцијално озбиљним последицама по јавни ред и мир.
