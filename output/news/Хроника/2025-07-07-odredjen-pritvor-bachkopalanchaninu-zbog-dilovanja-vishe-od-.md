---
title: "Одређен притвор Бачкопаланчанину због диловања више од 100 килограма дроге"
date: 2025-07-07
category: Хроника
url: https://backapalankavesti.com/hronika/odredjen-pritvor-backopalancaninu-zbog-dilovanja-vise-od-100-kilograma-droge/
---

Како се наводи у саопштењу, решењем судије за претходни поступак Вишег суда у Новом Саду према осумњиченима за кривично дело неовлашћена производња и стављање у промет опојних дрога Р. Б, Љ. Д. и Н. П. одређен притвор до 30 дана због постојања особитих околности које указују да би осумњичени боравком на слободи могли ометати поступак утицањем на сведоке и да би у кратком временском периоду могли поновити кривично дело за које су основано сумњиви.

Против овог решења дозвољена је жалба кривичном ванпретресном већу Вишег суда у Новом Саду.

Да подсетимо, новосадска полиција ухапсила је Р. Б, Љ. Д. и Н. П. и запленила 100 килограма и 520 грама марихуане и четири килограма и 150 грама кокаина, што је, према речима министра унутрашњих послова Ивице Дачића једна од највећих заплена дроге у последњим месецима.
