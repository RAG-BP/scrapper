---
title: "Пораз Младеновљана на гостовању у Бајмоку"
date: 2025-07-21
category: Хроника
url: https://backapalankavesti.com/sport/fudbal/poraz-mladenovljana-na-gostovanju-u-bajmoku/
---

„Своју прву припремну утакмицу пред старт првенства у ВФЛ „Север“, одиграли смо против Радничког 1905. Желим одмах да истакнем, да нам ова утакмица резултатски није била у првом плану. Она нам је пре свега послужила, као одлична провера против једне веома озбиљне екипе. Меч је протекао у максимално фер и коректној игри двају противника. У уводу сусрета домаћин је имао иницијативу, али је наш чувар мреже Бојанић одличним интервенцијама успешно неутралисао све покушаје Бајмочана. Са друге стране, ми смо претили преко Уроша Копање и младог Вука Бошњака. Њих двојица су имали неколико врло изгледних прилика али их нису реализовали. У нашој екипи није било неколиоко стандардних првотимаца, тако да можемо бити задовољни приказаном игром. Резултатом, свакако не. Јасно се види да је наша екипа на добром путу да уз озбиљан и одговоран рад у наредних двадесает пет дана, спремно уђе у све окршаје који је очекују у предстојећој сезони. Посебно радује, што су неки млади фудбалери, још једном показали да на њих можемо озбиљно рачунати. Са друге стране, играчи који су били чланови наше екипе у минулој сезони потврдили су и овај пут да све што је са њима рађено у претходном периоду има чврсту основу. Утакмица у Бајмоку била је први корак у доказивању, да Будућност може равноправно да игра са екипама из ВФЛ „Север“, истиче Светозар Јањић из екипе Будућности.

Будућност је у Бајмоку наступила у саставу: Бојанић, Гајдобрански, Н. Бошњак, Мустафовић, Поповић, Ђукић, Баланго, Пајкановић, У.Копања, Чубрило, В.Бошњак. Још су играли, Козомора, Проле, Л. Копања, Петковић и Зиројевић.

М.Ђ.Кременовић
