---
title: "Преминула глумица Радмила Живковић"
date: 2025-07-07
category: Хроника
url: https://backapalankavesti.com/in-memoriam/preminula-glumica-radmila-zivkovic/
---

Радмила Живковић рођена је у Крушевцу, 14. јануара 1953. године била је филмска, позоришна и телевизијска глумица.

Каријеру је почела крајем шездесетих, да би отад играла у неколико десетина филмова. Најпознатији међу њима су „Сабирни центар“, „Мртав ’ладан“, „Још овај пут“…

Позната је и по улогама Ђилде у ТВ серији „Срећни људи“, Јованке Љутић у „Стижу долари“, али и по „Улици липа“, где је играла главну улогу. Живковићева је свакако била најпознатија као тетка Дока у великом биоскопском хиту Зона Замфирова. Добила је награде „Миливоје Живановић“ и „Жанка Стокић“.

Kao позоришна глумица остварила је улоге на сценама Атељеа 212, Позоришта на Теразијама, у Звездара театру, a 20 година је члан Драме Народног позоришта у Београду. Власница је награде „Миливоје Живановић“, a највећи успех у каријери забележила је 2005. године, када joj је уручена награда „Жанка Стокић“. Ово престижно признање добила је за улогу Живке Поповић у представи Госпођа министарка у режији Јагоша Марковића, коју са успехом игра на сцени Народног позоришта у Београду.

Фебруара 2023. додљен јој је Сретењски орден другог степена. О свом глумачком путу у једном од интервјуа позната глумица је рекла:

„Изгледа да је велики пут, али кад погледаш уназад чини ти се као путић: не можеш да верујеш да си толико прешао и личи ти да је кратко трајало. У шали кажем како сам противник струје, фото-апарата и филмске траке, зато што можеш да се видиш какав си био… И онда се смрзнеш. Највеће смрзавање доживела сам када сам добијала награду „Жанка Стокић“. Мира Ступица је говорила, ја сам стајала иза сцене и посматрала искоса платно на коме су ишли инсерти из мојих филмова и представа. Гледаш свој живот који ти тако „вуу, вууу“ иде, као кад возови пролазе а ти стојиш на железничкој станици. А они се не заустављају, само шибају напред. То је једно ненормално осећање, тресла сам се цела док сам посматрала себе и свој живот. Сваки од тих кадрова остао ми је у апсолутном сећању: и где смо снимали, и колико је трајало, и да ли је било хладно. Наша професија је непосредно повезана са животом, ми и не живимо изван ње“, рекла је Радмила.
