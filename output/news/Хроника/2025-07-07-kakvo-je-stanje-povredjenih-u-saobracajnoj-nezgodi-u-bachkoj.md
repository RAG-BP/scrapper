---
title: "Какво је стање повређених у саобраћајној незгоди у Бачкој Паланци?"
date: 2025-07-07
category: Хроника
url: https://backapalankavesti.com/hronika/stanje-povredjenih-u-saobracajnoj-nezgodi-u-backoj-palanci/
---

Према првим сазнањима, до удеса је дошло услед наглог кочења. Приликом удеса двоје људи је остало заробљено у аутомобилу, па су реаговали и припадници Ватрогасно – спасилачке јединице Бачка Паланка, а троје учесника је превезено у Ургентни центар у Новом Саду.

Како смо сазнали из УЦ Универзитетског клиничког центра Војводине, пацијенткиња Н. С. (1977), и пацијент В. С. (1963), су примљени са контузионим повредама. Након комплетне дијагностике, опсервације и лекарске помоћи, обоје су пуштени на даље кућно лечење.

Пацијент М. П. (1983), примљен је са повредама у виду фрактуре и контузионим повредама, односно нагњечењима. Након комплетне дијагностике, опсервације и лекарске помоћи и он је пуштен на кућно лечење.
