---
title: "Блокирана раскрсница у центру Бачке Паланке – грађани изашли на улицу у знак подршке студентима"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Вечерас (29.06.) око 21:30 група грађана блокирала је раскрсницу у центру Бачке Паланке, на раскрсници улица Жарка Зрењанина и Краља Петра Првог. За сада није познато колико ће блокада трајати.

Како су окупљени навели ова акција представља одговор на позив студената на грађанску непослушност, који је претходно упућен широм Србије. Kако су навели на скупу они пратећи грађане Београда, Новог Сада и осталих градова и изражавају подршку таласу грађанске непослушности.
Блокада је део ширег низа протеста и окупљања који се вечерас дешавају у више градова у Србији, након што је истекао рок који су студенти окупљени око покрета „Студенти у блокади“ дали председнику Републике за испуњење захтева, међу којима је и расписивање ванредних парламентарних и београдских избора.


22:00 – Тренутно нема званичних информација о евентуалној интервенцији надлежних органа, а саобраћај на тој деоници је обустављен. Ситуација се за сада одвија мирно.


23:00 – Блокада и даље траје, уз присуство полиције. Долази још грађана на раскрсницу.
23:30 – Непозната особа је пришла блокади желећи да фотографише присутне, грађани који блокирају раскрсницу су га отерали.


00:00 – Окупљени заиграли коло.
01:00- Блокада је готова одлуком грађанског пленума, грађани су се разишли. На путу су оставили поруку.


У вечерњим часовима блокиране су раскрснице у Београду, Новом Саду, Нишу, Крагујевцу, Чачку, Шапцу, Зајечару, Смедереву, Панчеву, Лазаревцу и другим местима. Из минута у минут број места где су блокиране раскрснице се повећава.
У Новом Саду је организована блокада кључних градских тачака попут кампуса универзитета, турбо кружног тока и других саобраћајница. У Београду се бележе блокаде на више локација од Земуна до Вождовца, Раковице, Коњарника и Новог Београда, где су демонстранти поставили контејнере, ограде и другим средствима онемогућили пролаз возилима.
Окупљања пролазе мирно уз појачано присуство полиције. Учесници поручују да ће блокаде бити настављене све док се не испуне захтеви који су упућени председнику и властима, а тичу се одбране демократског поретка, слободе медија и спречавања репресије над грађанима.
Грађани најављују и да ће се свака евентуална интервенција државе снимати и архивирати, као и да неће одустати од даљег организовања облика ненасилног отпора.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
