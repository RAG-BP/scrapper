---
title: "Јутро након трагедије у Новом Саду"
date: 2025-07-07
category: Хроника
url: https://backapalankavesti.com/hronika/jutro-nakon-tragedije-u-novom-sadu/
---

У Новом Саду је проглашена тродневна жалост, почев од данас, 2. новембра, поводом трагичне несреће на Железничкој станици у којој је страдало 14 људи.

Такође, данас је Дан жалости проглашен на нивоу целе Србије.

Јутро након трагедије, форензичка истрага је у току, док је рашчишћавање рушевина завршено касно синоћ. Грађани Новог Сада и даље долазе на место несреће и на Трг слободе како би палили свеће, остављали играчке и цвеће, одајући почаст страдалим жртвама ове трагедије.

Акција добровољног давања крви наставља се данас од седам сати у Заводу за трансфузију крви Војводине.

Министарство информисања и телекомуникација позвало је медије да данас у потпуности поштују проглашени Дан жалости и прилагоде своје медијске садржаје.

Према информацијама из Вишег јавног тужилаштва у Новом Саду, до сада је идентификовано седам од 14 страдалих особа, а њихове породице су обавештене.

Председник Србије, Александар Вучић, изразио је дубоко саучешће породицама настрадалих и поручио да ће одговорни за ову трагедију бити строго кажњени.
