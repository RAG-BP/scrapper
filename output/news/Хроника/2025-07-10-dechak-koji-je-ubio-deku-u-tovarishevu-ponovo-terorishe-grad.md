---
title: "Дечак који је убио деку у Товаришеву поново терорише грађане у Новом Саду"
date: 2025-07-10
category: Хроника
url: https://backapalankavesti.com/hronika/decak-koji-je-ubio-deku-u-tovarisevu-ponovo-terorise-gradjane-u-novom-sadu/
---

Овај дечак, који је доспео у медије када је 14. априла 2023. године у То­ва­ри­ше­ву код Бач­ке Па­лан­ке, заједно са својим две године старијим братом, на ули­ци пре­ту­као старијег мештанина, ко­ји је три ме­се­ца ка­сни­је пре­ми­нуо, сваки пут када побегне из социјалне установе у којој је смештен, почини низ крађа и разбојништава.

Тако је прошле недеље, у Улици Париске комуне отр­гао тор­бу са ра­ме­на се­дам­де­сет­тро­го­ди­шњој Но­во­са­ђан­ки, која је том при­ли­ком па­ла и по­ло­ми­ла ру­ку. Сум­ња се да је за три не­де­ље три­на­е­сто­го­ди­шњак отео нов­ча­ни­ке из ру­ке и тор­бе са ра­ме­на још три­ма су­гра­ђан­ка­ма.

Он и његов старији брат су вас­пит­но за­пу­ште­на де­ца и сумњиче се да су починили више од педесет те­шких кра­ђа, по­ку­ша­ја те­шких кра­ђа, кра­ђа и раз­бој­ни­штава на територији Новог Сада и околине.

Након што је њихова мајка у пот­пу­но­сти ли­ше­на ро­ди­тељ­ског пра­ва, они су, како смо раније писали, ставље­ни под ста­ра­тељ­ство новосадског Цен­тра за со­ци­јал­ни рад и смештени у установу из које су често бежали и понављали кривична дела, због чега су пребачени у установе заводског типа. Тако се млађи брат нашао у Заводу за васпитање деце и омладине у Књажевцу, а старији у Београду. Међутим, они су наставили да бе­же и из тих социјалних установа и по­на­вљају кри­вич­на де­ла.

Иначе, у на­шој зе­мљи су све уста­но­ве за де­цу и омла­ди­ну отво­ре­ног ти­па, што пред­ста­вља и на­јве­ћи про­блем јер не по­сто­ји ме­ха­ни­зам ка­ко та­кву де­цу за­др­жа­ти у њи­ма.

Упр­кос број­ним пре­сту­пи­ма, овај дечак није кри­вич­но од­го­во­ран и не може би­ти ка­жње­н, јер не­ма на­вр­ше­них 14 го­ди­на.

За­кон је ту ја­сан и ка­же, да се ли­цу ко­је у вре­ме из­вр­ше­ња про­тив­прав­ног де­ла, у за­ко­ну пред­ви­ђе­ног као кри­вич­но де­ло, а ни­је на­вр­ши­ло че­тр­на­ест го­ди­на, не мо­же из­ре­ћи кри­вич­на санк­ци­ја ни­ти при­ме­ни­ти дру­ге ме­ре ко­је пред­ви­ђа за­кон.
