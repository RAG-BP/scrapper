---
title: "Нападнут уредник портала 021.rs током извештавања у Новом Саду"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

НОВИ САД – Зоран Стрика, заменик уредника портала 021.rs, физички је нападнут док је обављао новинарски задатак, извештавајући о одласку грађана на митинг Српске напредне странке у Београду. Напад се догодио на кеју уз Дунав у Новом Саду, у тренутку када је покушао да документује насиље над другим грађанином.

Како је сам Стрика изјавио за Удружење новинара Србије (УНС), двојица мушкараца су претходно оборила једног младића на земљу и ударцима му одузела телефон, који су затим бацили у реку. Док је бележио тај инцидент, један од присутних га је напао, ухватио за врат и руку, покушавајући да му отме телефон. Иако се идентификовао као новинар и у помоћ позвао присутног функционера Огњена Допуђа, директора Покрајинског фонда за европске послове и развој, овај није реаговао.
Стрика је потом позајмио свој телефон оштећеном грађанину како би овај могао да контактира породицу. Убрзо су им пришла тројица мушкараца са капуљачама, од којих му је један отео телефон и бацио га у Дунав очигледно с намером да се уништи снимак и сакрију докази о претходном нападу.


Напад је пријављен полицији, а тужилаштво ће накнадно квалификовати дело. УНС и НУНС су оштро осудили напад, захтевајући хитну и темељну истрагу.
„Напад на новинара који ради свој посао је директан удар на слободу медија и право јавности да зна. Ово је чин бруталне силе и застрашивања који не сме остати некажњен,“ саопштило је Независно удружење новинара Србије (НУНС), позивајући целокупну медијску заједницу, цивилни сектор и међународне организације да реагују.
„Очекујемо да починиоци буду хитно идентификовани и приведени правди. Насилницима се мора јасно ставити до знања да је напад на новинара – напад на друштво,“ поручио је и УНС.
Редакција БАП ВЕСТИ изражава пуну солидарност са Зораном Стриком и редакцијом портала 021.rs, који представља једну од ретких светлих тачака новинарства у Србији и пример професионализма, доследности и храбрости. Њихов рад годинама представља поуздан извор информација за грађане Новог Сада и Војводине.
Подсећамо да се напад на новинаре не дешава у вакууму, већ у друштву у којем се критичка реч све чешће гуши, а некажњивост насилника постаје нормализована. Свако ћутање на овакве догађаје даје подстрек новим нападима.












Слобода медија је основ сваког демократског друштва. Зоран Стрика је радио свој посао, а држава је сада на потезу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
