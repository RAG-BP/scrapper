---
title: "Ухапшен Бачкопаланчанин због преваре у привреди"
date: 2025-07-07
category: Хроника
url: https://backapalankavesti.com/hronika/uhapsen-backopalancanin-zbog-prevare-u-privredi/
---

Он се сумњичи да је, у намери да себи прибави противправну имовинску корист, лажним приказивањем чињеница, довео и одржавао у заблуди одговорно лице једног привредног друштва из Ариља, да му, према претходном усменом договору, испоручи робу у укупној вредности од 1.400.201 динара, коју ће он платити, што није учинио, иако је роба испоручена, саопштио је МУП.

Тим поступком за привредно друштво “Lion Truck” прибавио је противправну имовинску корист у износу од 1.400.201 динара, док је за исти износ нанета штета привредном друштву из Ариља.

Акција је спроведена у сарадњи полиције, Управе криминалистичке полиције и Посебног одељења за сузбијање корупције Вишег јавног тужилаштва у Краљеву.

Осумњичени је, уз кривичну пријаву, спроведен надлежном тужилаштву и одређен му је притвор до 30 дана.
