---
title: "Преминула Рада Ђуричин"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: politika.rs
            У Београду је данас преминула Рада Ђуричин, једна од најзначајнијих југословенских и српских глумица и дугогодишња чланица ансамбла Југословенског драмског позоршта, саопштили су из ЈДП-а.

Радојка Рада Ђуричин је рођена 31. маја 1934. у Вршцу, у ком је завршила основну школу и гимназију. Студије глуме уписала је 1954. на Академији за позориште, филм, радио и телевизију у Београду, у класи професора Јосипа Кулунџића, заједно са Радмилом Андрић, Николом Симићем, Ружицом Сокић, Батом Живојиновићем…
Глуму је дипломирала 1958, а следеће године и југословенску књижевност на Филозофском факултету у Београду.
Дебитовала је 1958, улогом Ане Франк у представи Дневник Ане Франк Народног позоришта у Београду. Чланица ансамбла Југословенског драмског позоришта била је од 1958. до 1998. године.


Сарађивала је са нашим најугледнијим редитељима, као што су били Хуго Клајн, Мата Милошевић, Бојан Ступица, Мирослав Беловић, Бранко Плеша, Дејан Мијач, Боро Драшковић, Љубиша Ристић, Миленко Маричић, Вида Огњеновић, Љубомир Драшкић, Јагош Марковић…
Током своје дуге каријере, играла је и у представама Народног позоришта у Београду, Атељеа 212, Звездара театра, КПГТ-а, Битеф театра, Малог позоришта „Душко Радовић“, Народног позоришта у Нишу и у Ужицу, Мадленијанума, и других, мањих и независних позорница.
Али највише улога, преко четрдесет, одиграла је на сценама своје куће, у Југословенском драмском позоришту, у представама као што су биле: Р. Петровић Сабињанке (1959), Џ. Б. Шо Никад се не зна (1960), Ф. М. Достојевски Кротка/А. Стриндберг Госпођица Јулија (1961), Ф. Г. Лорка Дона Росита или Говор цвећа (1962), Молијер Тартиф (1964), Н. В. Гогољ Мртве душе (1965), О. Вајлд Важно је звати се Ернест (1966), Ј. Колунџић Клара Домбровска (1967), Ш. О’Кејси Јунона и паун (1968), Д. Михаиловић Кад су цветале тикве (1969), Б. Брехт по В. Шекспиру Кориолан (1970), Ф. М. Достојевски Злочин и казна (1971), Ж. Фејдо Буба у уху (1971), А. Н. Островски Вуци и овце (1974), М. Горки Васа Железнова (1976)…
„Сећам се, када сам дошлау ЈДП Славко Симић ме је срео испред „Мањежа” и рекао ми: „Млада колегинице ако у животу одиграте три, четири, пет улога које волите, а воле их и они који вас гледају, онда знајте да сте успели.” Чудила сам се: само четири, пет улога?! Данас када се сумирају резултати, управо толико издвојим. Прву улогу – Ану Франк, у ЈДП-у Офелију са Бранком Плешомкао Хамлетом, Александру Колонтај,госпођу Шандебиз у култној представи „Буба у уху”…, сарадњу са много великих глумаца и редитеља“, рекла је глумица за Политику.
Заштитни знак Раде Ђуричин ипак је представа „011” по тексту Моме Капора. Са овом представом и партнером Мишом Јанкетићем пропутовала је цео свет.Поред тога, Рада Ђуричин се кроз свој професионални рад трудила да покрене и питања везана за хуманизацију мушко-женских односа. Кроз телевизијску серију „Мушки род–женски род”, монодраме„Страх од летења”, „Катарина Ивановна”…
У издању Слободана Машића објављена је и њена књига „Тајна црне руке”, дневник једне глумице у којој је бележила све што се догађало на пробама истоимене представе која је, у режији Љубише Ристића, изведена 1983. године.
„Много тога се и остварило, био би грех када бих се жалила. Наш посао је многостран. Поред улога које играмо имамо и неку врсту културне мисије. И чини ми се да је битно да кроз наш рад, као и кроз друштвено деловање будемо носиоци онога што се зове културни посленик, да је и то важан и неотуђиви део нашег јавног рада“, рекла је позната глумица.


Рада Ђуричин остварила је велики број улога и у другим медијима, у скоро тридесет играних филмова и у педесет телевизијских продукција. Филм Осма врата донео јој је Дебитантску награду на Филмском фестивалу у Пули 1959. године, а Награду за епизодну улогу у филму Парлог добила је на Филмским сусретима у Нишу 1974.
Добитница је Годишње награде ЈДП-а за улогу у представи Крај викенда (1983) и Специјалне годишње награде ЈДП-а за драматизацију и улогу у представи 011 (1992), Златног беочуга за трајни допринос култури Београда (1998), Специјалног признања за велики допринос развоју културе града Вршца (2004), Вукове награде за изузетан допринос развоју културе у Србљу и свесрпском културном простору (2007) и других признања.
Указом Председника Републике Србије, 2018. године, Рада Ђуричин је добила Златну медаљу за заслуге.
Рада Ђуричин је написала и објавила две књиге: Тајна црне руке: дневник једне глумице (1999) и Моје монодраме (2005). Превела је дела О ја сам врло, врло срећна Дариа Фоа и Франка Раме и Исидора Мартина Шермана.
Била је новинар-водитељ у Радио Београду.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
