---
title: "Прегршт медаља за кајакаше Tarkett“-a"
date: 2025-07-17
category: Хроника
url: https://backapalankavesti.com/sport/kajak-i-kanu/pregrst-medalja-za-kajakase-tarkett-a/
---

Код дечака рођених 2013. године у трци мини једноседа на 1.000 м друго место освојио је Карановић Лука, док се на трећем месту нашао Бељански Никола. Карановић Лука и Бељански Никола су се у трци мини двоседа окитили златном медаљом, док се одма иза њих нашао двосед у саставу Вјештица Вељко – Маринковић Стефан освојивши сребрно одличје.

У тркама дечака рођених 2014. године, освојено је такође доста медаља. У трци мини једноседа на деоници од 1.000 м, два такмичара „Tarkett“-а освојила су медаље, сребрну је освојио Ступар Лазар, док се бронзаном окитио Јергић Лазар. У трци мини двоседа, исто су освојене две медаље, сребро је освојио двосед у саставу: Рајковић
Немања- Којић Стеван, док је до бронзе довеслао двосед у саставу: Јергић Лазар- Барош Милан.

У тркама мини четвераца у којој учествују заједно дечаци рођени 2013. и 2014. године освојена је још једна сребрна медаља и то посада: Ступар Лазар- Вјештица Вељко- Маринковић Стефан – Барош Милан.

У тркама девојчица рођених 2013. године освојена је једна бронзана медаља, и то мини двосед у саставу: Пилиповић Милана – Ћук Анђела.

Код девојчица рођених 2014. године такође су освојене медаље у трци мини двоседа. Сребрну је освојио двосед у саставу Тртић Тара – Валентик Анастасија, док је до бронзе довеслао двосед у саставу: Радовановић Лидија – Радовановић Дарја.

Трке четвераца веслају заједно девојчице рођене 2013. и 2014. године, па су у овој трци четири девојчице које су освојиле медаљу у тркама двоседа, још једно одличје, овог пута сребрно освојиле и у трци четевраца и то састав: Тртић Тара – Валентик Анастасија – Радовановић Лидија – Радовановић Дарја.

У трци дечака рођених 2015. године Бељански Лука окитио се златним одличјем у трци мини једноседа. Представници кајак кану клуба „Tarkett“ су у трци двоседа свом клубу донели још две медаље, сребрну двосед у саставу Пилиповић Душан – Томић Милан, а бронзану двосед у саставу Стошић Лазар – Милић Душан.

Дечаци рођени 2016. године донели су у свакој трци по две медаље. У мини једноседу Парошки Вељко довеслао је до сребрног одличја, док се његов клубски колега Грисингер Немања окитио бронзаном медаљом. У трци мини двоседа посада Грисингер Немања – Бјелош Петар освојио је најсјајније одличје, док је до сребра довеслао двосед у саставу: Парошки Вељко – Дукић Лука.

Дечаци рођени 2016. године донели су у свакој трци по две медаље. У мини једноседу Парошки Вељко довеслао је до сребрног одличја, док се његов клубски колега Грисингер Немања окитио бронзаном медаљом. У трци мини двоседа посада Грисингер Немања – Бјелош Петар освојио је најсјајније одличје, док је до сребра довеслао двосед у саставу: Парошки Вељко – Дукић Лука.

Девојчице рођене 2015. године донеле су још четири медаље за кајак кану клуб „Tarkett“. У трци мини једноседа Карановић Маша окитила се златним одличјем, док је у истој трци Марковић Уна освојила бронзано одличје. У трци мини двоседа, сестре Карановић Маша- Карановић Мила освојиле су златну медаљу, док су Марковић Уна и Мучаловић Лара довеслале до још једне бронзе.

Само у оквиру Мини кајак лиге Србије освојено је 26 медаља, што је било довољно да се кајак кану клуб „Tarkett“ нађе на убедљиво првом месту на табели у екипном пласману на трећем колу.

У оквиру Пионирске лиге освојено је укупно 8 медаља. Пионри су овог пута направили одличне резултате. У трци једноседа на деоници од 1.000 м, Новак Стефан освојио је сребрну медаљу, док се Стојаковић Лазар нашао одма иза њега и освојио бронзану медаљу. У трци двоседа на деоници од 500 м, освојене су још две медаље, златну је освојио двосед у саставу Новак Стефан – Миливојевић Ненад, док је сребрну
освојио састав Стојаковић Лазар – Роквић Теодор. Ова четири момка: Новак Стефан – Миливојевић Ненад – Стојаковић Лазар – Роквић Теодор донели су златну медаљу клубу у трци четвераца на 500 м, док је до бронзе довеслала и друга посада „Tarkett“-а: Радовановић Милош- Бацељ Стефан- Радовановић Филип – Маринковић Филип.

У трци двоседа у категорији пионирки, освојене су такође две медаље, златну је освојио двосед у саставу: Вјештица Вања – Иванковић Марија, док је до бронзе довеслао двосед у саставу: Калајић Лана – Мишков Тијана.

Кајак кану клуб „Tarkett“ је на основу бодова освојених на овом трећем колу, заузео такође прво место на табели Пионирске лиге.

У оквиру лиге Олимпијских нада, кајак кану клуб „Tarkett“ је имао представнике само у категорији кадета. Драгосављевић Милан освојио је бронзану медаљу у трци једноседа на 500 м. Бодор Марија је довеслала до златног одличја у категорији кадеткиња у једноседу на 500 м.

У лиги Олимпијских нада, кајак кану клуб „Tarkett“ нашао се на четвртом месту на табели.

Преостаје још 4. коло које ће се одржати 19. јула у Забрежју (Обреновац), након кога ће бити сабрани бодови са свих кола и добиће се коначни победници Мини кајак лиге, Пионирске лиге и лиге Олимпијских нада.
