---
title: "Синдикат просветних радника општине Бачка Паланка оштро осудио потез адвоката Лабуса"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Поводом информације да је адвокат Лука Лабус, бранилац малолетника који се сумњичи за напад на професора Зорића, поднео кривичну пријаву против Слободана Зорића, огласио се Синдикат просветних радника општине Бачка Паланка. Њихово саопштење преносимо у целости.

САОПШТЕЊЕ
Извршни одбор Синдиката просветних радника општине Бачка Паланка са неверицом је примио вест о томе да је адвокат малолетног М. Б. (који је окривљен за наношење тешких телесних повреда нашем колеги Слободану Зорићу, наставнику Техничке школе „9. мај“ у Бачкој Паланци), поднео кривичну пријаву против нашег колеге Слободана Зорића, за „кривично дело злостављања и мучења у стицају са кривичним делом насилничког понашања“.
Јасно је да адвокат оптуженог покушава да свог брањеника у потпуности или делимично ослободи кривице. У том смислу је и нама разумљиво да адвокат малолетног М. Б. покушава да свом брањенику помогне прикупљањем и изношењем доказа у корист окривљеног, како и прописује Законик о кривичном поступку. Међутим, подношење кривичне пријаве против нашег колеге Слободана Зорића није радња која треба и може да помогне окривљеном. То је покушај замене улога, покушај да се оштећени претвори у насилника, покушај да се жртва представи као џелат.


Правне заврзламе и акробације могу бити занимљиве и симпатичне, ако се гледају на филму. Али, ако се неко њима служи у реалном животу, на суду, да би по сваку цену одбранио нешто што је неодбрањиво, онда ствар није више ни занимљива ни симпатична, него постаје жалосна и дегутантна.
Извршни одбор Синдиката одбацује наводе адвоката да је синдикат „зарад својих политичких интереса, у сред изборне кампање за локалне изборе, дана 16. 5. 2024. године одржао протест испред Владе Републике Србије, искористивши тако и свог колегу и малолетника који је од тада у притвору а за кривично дело за које не може опстати у правном животу“. Синдикат је протест одржао непосредно након срамотног догађаја пребијања нашег колеге, и приликом организовања протеста нисмо водили рачуна о томе да ли је у току каква изборна кампања или не, а не видимо ни зашто би изборна кампања била препрека за одржавање оправданог протестног скупа. Тврдња адвоката да је синдикат за своје политичке интересе искористио свог члана и колегу, па и малолетника, не само да је нетачна, него је и увредљива за све пристојне људе, те не завређује демантовање. Уместо тога, подсећамо адвоката да је циљ правног образовања и развијање осећаја за етичке вредности, да су част, поштење и морална чврстина одлике професионалног рада адвоката, те да у јавном иступању адвокат треба да чува властити углед и углед адвокатуре. (видети чланове 6, 8 и 10 Кодекса професионалне етике адвоката)
Синдикат просветних радника Бачка Паланка стоји иза свог члана и колеге Слободана Зорића, и нада се да ће рука правде бити брза и праведна.

Почело суђење малолетнику из Бачке Паланке за напад на професора

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
