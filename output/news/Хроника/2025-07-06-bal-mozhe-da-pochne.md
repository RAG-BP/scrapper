---
title: "Бал може да почне!"
date: 2025-07-06
category: Хроника
url: https://backapalankavesti.com/drustvo/nase-price/bal-moze-da-pocne/
---

Програм је и ове године тако конципиран, да свако ко дође на ову манифестацију може да ужива бар у једном од његових садржаја. Бал ће вечерас отворити ММА борци у Спортској хали „Тиквара“ са почетком у 21 сат.

Сутра у суботу (05.07.), у Словачком дому биће одржан турнир у шаху, као и тениски турнир на теренима УСР „Тиквара“, ревијална рукометна утакмица, промоција књиге „Крајина зове“, затим позоришна представа, комедија за одрасле „Ко је овде луд“, као и два концерта, један Драгице Радосављевић и други ОК бенда. Последњег дана, у недељу (06.07.), на програму је турнир у куглању, тениски турнир, дечја представа, концерт Драгице Златић и на крају дана, концерт Баје Малог Книнџе.

Током данашњег преподнева обишли смо терен где ће Бал бити одржан и сликом вам преносимо, како он изгледа пред одржавање „Дунавског бала 2025.“ Надамо се да ће ова манифестација протећи у најбољем реду и миру и да ће Бачкопаланчани и њихови гости бар на два-три дана, уживати у програму који је разноврстан и који ће, верујемо, задовољити и најпробирљивије укусе.

Колико нас кошта забава на Дунавском балу?
