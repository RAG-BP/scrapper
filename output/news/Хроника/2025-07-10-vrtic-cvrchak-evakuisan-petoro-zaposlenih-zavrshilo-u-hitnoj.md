---
title: "Вртић „Цврчак“ евакуисан – петоро запослених завршило у Хитној"
date: 2025-07-10
category: Хроника
url: https://backapalankavesti.com/hronika/vrtic-cvrcak-evakuisan-petoro-zaposlenih-zavrsilo-u-hitnoj/
---

Деца су евакуисана из објекта и сачекала родитеље испред вртића, док су на лице места стигле хитне службе, укључујући ватрогасце, полицију и стручњаке из „Нови Сад Гаса“.

Иако су родитељи брзо обавештени да преузму децу, и речено им је да су малишани добро, додатне информације о узроку инцидента нису саопштене. Родитељи су путем Вибер групе обавештени да што пре дођу по децу, а касније је стигло и званично саопштење у ком се наводи да објекат „Цврчак“ неће радити 11. априла 2025. године,  уз образложење да се спроводе мере по препоруци Дома здравља.

За сада није познато шта је тачно изазвало инцидент. Родитељи, с разлогом, траже одговоре, док се званичне институције још нису огласиле.

Како незванично сазнајемо, сутра ће се наставити испитивање и откривање узрока овог догађаја. Пратићемо развој ситуације и сарађивати са надлежним службама у циљу благовременог информисања јавности.
