---
title: "Чопор паса усмртио 40-ак оваца у Новој Гајдобри"
date: 2025-07-07
category: Хроника
url: https://backapalankavesti.com/hronika/copor-divljih-pasa-usmrtio-40-ak-ovaca-u-novoj-gajdobri/
---

У току преподнева инспекције и полицијски службеници су посетили мештанина, како би утврдили чињенице о овом догађају. Затечен је ужасавајући призор а штета је огромна.

Чопори паса у Новој Гајдобри, али и суседној Гајдобри нису новина. У августу 2024. године слични догађаји су се догодили и у Гајдобри. Тада смо, као медиј, апеловали на надлежне општинске институције да се позабаве питањем чопора дивљих паса (погледај прилог).

Дани страха у Гајдобри (ВИДЕО)

У разговору које смо обавили са становницима Нове Гајдобре, због овог али и ранијих догађаја, влада велика узнемиреност у селу. Како кажу, плаше се да чопори паса могу да нападну и децу на путу у школу или у повратку.

Иначе, управо у Новој Гајдобри се налази азил за напуштене псе који је под ингеренцијом локалног Јавног комуналног предузећа „Комуналпројект“. Мештани кажу да грађани који довозе псе у азил, у колико дођу поподне или ноћу у Нову Гајдобру само оставе пса у селу и оду. То виде као разлог повећаног броја паса који нападају домаће животиње у чопорима.
