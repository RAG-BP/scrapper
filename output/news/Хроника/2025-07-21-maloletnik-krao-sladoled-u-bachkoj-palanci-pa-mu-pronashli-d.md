---
title: "Малолетник крао сладолед у Бачкој Паланци – па му пронашли дрогу"
date: 2025-07-21
category: Хроника
url: https://backapalankavesti.com/hronika/maloletnik-krao-sladoled-u-backoj-palanci-pa-mu-pronasli-drogu/
---

Припадници Министарства унутрашњих послова у Бачкој Паланци поднеће кривичну пријаву против седамнаестогодишњака из Сомбора, због постојања основа сумње да је учинио два кривична дела, неовлашћена производња и стављање у промет опојних дрога и тешка крађа.

Сумња се да је, почетком априла, он обио фрижидер испред једног киоска и украо већу количину сладоледа. Прегледом малолетника, полиција је пронашла осам пакетића амфетамина.

По налогу вишег јавног тужиоца против њега ће бити поднета кривична пријава у редовном поступку.
