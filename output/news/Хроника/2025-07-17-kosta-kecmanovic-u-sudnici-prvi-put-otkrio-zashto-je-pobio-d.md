---
title: "Коста Кецмановић у судници први пут открио зашто је побио другаре"
date: 2025-07-17
category: Хроника
url: https://backapalankavesti.com/hronika/kosta-kecmanovic-u-sudnici-prvi-put-otkrio-zasto-je-pobio-drugare/
---

Како Република ексклузивно сазнаје, Коста Кецмановић одговара на постављена питања са паузом од минут до два минута. Уочи суђења одлучено је да Коста сведочи за говорницом у судници, а не из посебне просторије.

Како сазнаје Република, Коста Кецмановић данас је први пут одогворио на питање које већ годину и по дана мучи све родитеље убијене деце, а то је зашто је убио вршњаке.

– Осећао сам се одбаченим од стране деце и зато сам то урадио. Ја сам 3. маја понео пиштољ да бих то урадио умишљајно, али нисам био сигуран да ћу пуцати – изјавио је Коста Кецмановић према нашим сазнањима.

Кости питања могу постављати оштећени, судија, тужилац, оптужени и његови адвокати.

Испред тужилаштва њему би питања требало да постављају два јавна тужиоца и Главни јавни тужилац у Вишем јавном тужилаштву у Београду Ненад Стефановић, који су од почетка поступка укљуцени у овај предмет.

У суд је са слободе дошла мајка дечака која је оптужена у овом случају, док је отац доведен из притвора. Малолетник је први пут данас изведен из установе у којој се налази од злочина.

Дечак-убица Коста Кецмановић данас у Специјалном суду сведочи у поступку против својих родитеља Владимира и Миљане Кецмановић. Он је и поред законског права да одбије да сведочи као најближи сродник, пристао да одговара на сва питања суда.

У овом предмету суди се родитељима дечака, Владимиру и Миљани Кецмановић и инструктору стрељане Немањи Маринковићу, који је оптужен за кривично дело давање лажног исказа.

Како се наводи, родитељи убијене деце, Наталија Аћимовић, Драгана Анђелковић и Миљана Мартиновић, у једном моменту су напустили зграду Специјалног суда јер више нису могли да слушају исказ малолетног убице, али су се убрзо, након што су мало дошли себи, вратили.
