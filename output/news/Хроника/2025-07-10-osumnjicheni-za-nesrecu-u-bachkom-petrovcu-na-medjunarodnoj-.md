---
title: "Осумњичени за несрећу у Бачком Петровцу на међународној потерници"
date: 2025-07-10
category: Хроника
url: https://backapalankavesti.com/hronika/osumnjiceni-za-nesrecu-u-backom-petrovcu-na-medjunarodnoj-poternici/
---

По речима министра унутрашњих послова Ивице Дачића, због изазивања саобраћајне несреће ухапшен је тридесетшестогодишњи Иван Петровић. По његовом хапшењу речено је да се ради о хрватском држављанину.

Због сумње у стварни идентитет лица, а на основу обавештења Интерпола Сарајево, утврђено је да су хрватска лична карта и возачка дозвола фалсификовани.

„Због сумње у ствари идентитет лица тражене су информације од партнерских полиција, и упоређивањем отисака прстију утврђено је, на основу обавештења Интерпола Сарајево, да се ради о лицу Томислав Петровић (36), држављанину Босне и Херцеговине, за којим је расписана међународна потерница БиХ и Аустрије, а да су му хрватски документи фалсификовани“, навео је Дачић.

Он је, према првим информацијама, изгубио контролу над возилом, прешао у супротну траку и ударио у аутомобил у ком се налазила породица из Новог Сада.

Осумњиченом је тада одређено задржавање у трајању до 48 сати и он ће, уз кривичну пријаву, бити приведен вишем јавном тужиоцу у Новом Саду.
