---
title: "Срби подмитили цариника у Илоку с 50 евра"
date: 2025-07-07
category: Хроника
url: https://backapalankavesti.com/hronika/srbi-podmitili-carinika-u-iloku-s-50-eura/
---

Према оптужници, 50-годишњи царински службеник на граничном прелазу Илок је 4. јула 2024. године приликом излазне царинске контроле теретног возила, којим је управљао 37-годишњи возач, унео нетачне податке о пријављеној роби. Цариник је возачу лажно представио да маса вагане робе не одговара подацима из пратеће документације и затражио мито, јавља хрватски портал „Индекс“.

Тражио 50 евра како не би наплатио казну

Цариник је 37-годишњем возачу рекао да казна за такав прекршај износи 500 евра или више ако је возач већ кажњаван, те је затражио 50 евра како не би предузимао даље службене радње. Након што је добио тражени износ, цариник је дозволио возачу да настави вожњу.

Сличан сценарио поновио се и 17. јула, када је цариник од 40-годишњег превозника добио 50 евра како би избегao наплату казне. Међутим, пошто је утврдио да превозник превози лекове вредне 72.150 евра, цариник је затражио додатни новац.

Превозник одбио веће мито

Цариник је захтевао додатно плаћање, упозоравајући возача да ће у супротном морати да плати казну од 600 до 700 евра. Ипак, 40-годишњи превозник је то одбио, након чега се цариник поново окренуо претњама, али без успеха.

УСКОК је овим поводом подигао оптужницу против цариника и двојице превозника, те ће случај бити разматран на суду.
