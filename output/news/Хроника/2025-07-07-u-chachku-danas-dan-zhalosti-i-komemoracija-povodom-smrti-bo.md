---
title: "У Чачку данас Дан жалости и комеморација поводом смрти Боре Ђорђевића"
date: 2025-07-07
category: Хроника
url: https://backapalankavesti.com/hronika/u-cacku-danas-dan-zalosti-i-komemoracija-povodom-smrti-bore-djordjevica/
---

„Проглашава се Дан жалости у граду Чачку, поводом смрти музичара Борисава Ђорђевића – Боре Чорбе, текстописца и фронтмена групе Рибља чорба, рођеног Чачанина. За Дан жалости се одређује 6. септембар“, стоји у указу градоначелника Чачка Милуна Тодоровића.

Познат по надимку Бора Чорба, Ђорђевић је више од четири деценије био главни вокал и текстописац састава „Рибља чорба“.

Био је један од најпознатијих музичара српске и југословенске рок сцене, са великим бројем обожаватеља, упечатљива и утицајна јавна личност и, према речима његових пријатеља, велики романтик.

Остаће упамћен као један од најплодоноснијих стваралаца рок музике и творац неких од највећих хитова на овим просторима, попут „Лутка са насловне стране“, „Добро јутро“, „Погледај дом свој, анђеле“, „Остани ђубре до краја“, „Када падне ноћ“. Пре тога, био је члан група „Сунцокрети“ и „Рани мраз“.

Бројне колеге, пријатељи, јавне личности и поштоваоци опростили су се од рокера порукама на друштвеним мрежама.
