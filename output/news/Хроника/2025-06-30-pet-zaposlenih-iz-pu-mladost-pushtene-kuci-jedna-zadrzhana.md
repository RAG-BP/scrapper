---
title: "Пет запослених из ПУ Младост пуштене кући, једна задржана"
date: 2025-06-30
category: Хроника
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Након јучерашњег инцидента у вртићу „Цврчак“ у Блоку Калош,који послује у оквиру Предшколске установе „Младост“, где се више запослених пожалило на изненадне здравствене тегобе, шест жена је примљено на преглед у Ургентни центар Универзитетског клиничког центра Војводине, навела је Служба за односе с јавношћу УКЦВ.

Како је саопштила Служба за односе с јавношћу УКЦВ, током дана 10. априла 2025. године у Ургентни центар је примљено шест пацијенткиња упућених из Дома здравља Бачка Паланка. Након спроведеног комплетног дијагностичког протокола и лекарске интервенције, пет особа је отпуштено на даље кућно лечење у стабилном општем стању, док је једна пацијенткиња упућена на Институт за плућне болести ради додатних испитивања.
Подсетимо, у четвртак у преподневним часовима, петоро запослених из вртића „Цврчак“ је превезено у Дом здравља, након чега су упућене у Нови Сад. Још једна запослена примљена је у каснијим поподневним часовима. Родитељи су децу преузели из вртића, а објекат је у међувремену затворен за петак, 11. април, уз образложење да се спроводе мере по препоруци Дома здравља.


Узрок тегоба запослених још увек није званично објављен. Овај догађај је изазвао велику забринутост у јавности, а редакцији БАП ВЕСТИ обратио се велики број родитеља и запослених тражећи одговоре.
Шта каже директор ПУ Младост? 
Директор ПУ „Младост“, Горан Шатара, у усменој комуникацији са новинаром наше редакције навео је да су сви обављени прегледи, токсиколошки, неуролошки, кардиолошки, лабораторијски и ковид тестови били уредни, као и да је након инспекцијског прегледа објекта утврђено да не постоје ризици по безбедност деце и запослених. Вртић „Цврчак“, како је том приликом навео, наставља са радом у понедељак, 14. априла.
Међутим, иако је информације проследио другим медијима у виду званичног саопштења, портал БАП ВЕСТИ, једини који је од првог момента извештавао о овом догађају – није добио поменуто саопштење. Уместо тога, директор нас је индиректно прозвао у саопштењу наводећи да „појединe Фејсбук странице шире дезинформације и панику“.
Подсећамо јавност да је управо нашој редакцији велики број родитеља и запослених доставио прве информације и затражио објављивање истине. Све што смо објавили било је тачно, благовремено и у интересу грађана. Уколико је транспарентност проблем, онда је упитно ко заиста не ради у интересу јавности?

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
