---
title: "Armmada 13 отворила Дунавски бал – Резултати борби"
date: 2025-07-07
category: Хроника
url: https://backapalankavesti.com/sport/armmada-13-otvorila-dunavski-bal-rezultati-borbi/
---

Први дан овогодишњег Дунавског бала обележен је спортским спектаклом манифестацијом Armmada 13, која је одржана у петак, 4. јула, у хали „Тиквара“. У оквиру вечери борби, публика је имала прилику да гледа шест професионалних ММА мечева, уз наступе домаћих и страних такмичара. Улаз је био слободан, а пренос је емитован на Arena Fight каналу, што је допринело великом медијском интересовању.

Ебаха Круз победила је Данијелу Алексовску техничким нокаутом у трећој рунди (Р3 – 1:21)

Душан Жељко савладао је Бранка Вулићевића гушењем (arm triangle) у првој рунди (Р1 – 1:23)

Милан Кадлец победио је Новака Остојића техничким нокаутом у првој рунди (Р1 – 3:20)

Зоран Зељко био је бољи од Радета Новаковића једногласном одлуком судија (Р3 – 5:00)

Никола Тодоровић савладао је Марчела Каимацана техничким нокаутом у првој рунди (Р1 – 4:26)

Јован Лека победио је Генадија Јорјолијанија техничким нокаутом у другој рунди (Р2 – 4:30)

Сви резултати званично су потврђени и објављени на специјализованим борилачким порталима, укључујући и Tapology.

Armmada 13 окупила је борце из Србије, Северне Македоније, Црне Горе, БиХ, Молдавије, Грузије и Ирске, што је вечери дало међународни карактер. Учесници су прошли званично мерење и проверу уочи борби, а цела организација реализована је у сарадњи са Туристичком организацијом општине Бачка Паланка, као део спортског програма Дунавског бала.

Посетиоци су имали прилику да уживо прате борбе, а организатори су посебно истакли важност поштовања прописа и безбедности, уз ангажовање медицинских и безбедносних екипа током читавог догађаја.

Након борилачког спектакла Armmada 13, Дунавски бал се наставља богатим садржајем током викенда. Организатори су за грађане и посетиоце припремили разноврстан програм који обухвата спортске, културне и забавне активности на више локација у граду.
