---
title: "Данас је наставак суђења малолетнику из Бачке Паланке"
date: 2025-07-10
category: Хроника
url: https://backapalankavesti.com/hronika/danas-je-nastavak-sudjenja-maloletniku-iz-backe-palanke/
---

По мишљењу одбране, овај поступак је могао да буде „окончан и пре него што је започет“ због признања самог малолетника, међутим битно је утврдити и доказати све оно што је овоме претходило, односно да постоје „две стране медаље“ и да је за сукоб увек потребно двоје.

Према речима адвокада Луке Лабуса, браниоца малолетника из Бачке Паланке, присутна је очигледна репресија према малолетнику и злоупотреба правосудног система чињеницом да је малолетник оптужен за напад на службено лице, док наставници управо траже да тек добију такав статус.

„Ми ћемо искористити сва законом дозвољена средства како би смо доказали да постоји више одговорних за ово што се догодило, те да не може бити одговорност детета за оно што се догодило“, изјавио је адвокат Лука Лабус.
