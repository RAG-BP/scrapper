---
title: "Погинуо Обровчанин у удесу на гајдобранском путу"
date: 2025-07-07
category: Хроника
url: https://backapalankavesti.com/hronika/stanje-povredjenih-u-udesu-na-putu-backa-palanka-nova-gajdobra/
---

Од тешких задобијених повреда је приминуо шездесеттрогодишњи М. Џ. из Обровца. Он је седео на месту сувозача, док је возач Б.Ј., који је управљао аутомобилом марке „Citroen Saxo“, такође из Обровца, задобио тешке повреде, али како сазнајемо, он је ван животне опасности.

До несреће је дошло, када се возач Форда који се кретао из смера Нове Гајдобре, претичући трактор, директно сударио са возилом „Citroen Saxo“ из супротног смера, у коме се као сувозач налазио М.Џ из Обровца.

Како наводе из полиције, на лицу места обављен је увиђај у присуству основног јавног тужиоца и полиције. С обзиром на то да су још две особе, укључујући и возача „Форда“ одвезене у Клинички центар Војводине, још увек немамо информације о исходу, односно кривично-правној квалификацији овог догађаја.
