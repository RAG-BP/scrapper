---
title: "Ухапшено 11 особа због пада надстрешнице у Новом Саду"
date: 2025-07-21
category: Хроника
url: https://backapalankavesti.com/hronika/uhapseno-11-osoba-zbog-pada-nadstresnice-u-novom-sadu/
---

Више јавно тужилашто у Новом Саду саопштило је да је, након прикупљања и детаљне анализе све потребне документације, обављених разговора са великим бројем грађана, а након вештачења обављеног ради утврђивања узрока и околности под којима је дошло њеног пада, које је тужилаштву достављено дана 20. новембра 2024. године, те упознавања са налазом и мишљењем вештака грађевинске струке, по налогу Вишег јавног тужилаштва у Новом Саду, данас ухапшено и задржано укупно једанаест лица.

Како се у саопштењу наводи Ј. Т, Г. В, А. Д. и Н. Ш. осумњичени су да су учинили кривично дело Тешко дело против опште сигурности из члана 288 став 2 Кривичног законика у вези са кривичним делом Изазивање опште опасности из члана 278 став 3 у вези са ставом 2 Кривичног законика.

С. Н, М. Ј, Љ. М. М, М. С, Д. Ј, М. Г. и Д. Т. осумњичени су, како се додаје, да су извршили кривично дело Тешко дело против опште сигурности из члана 288 став 2 Кривичног законика у вези са кривичним делом Непрописно и неправилно извођење грађевинских радова из члана 281 став 1 Кривичног законика.

За наведена кривична дела прописана је казна затвора од две до 12 година, наводе из Тужилаштва.
