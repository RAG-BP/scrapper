---
title: "Тежак удес на путу Бачка Паланка – Нова Гајдобра"
date: 2025-07-10
category: Хроника
url: https://backapalankavesti.com/hronika/tezak-udes-na-putu-backa-palanka-nova-gajdobra/
---

БАЧКА ПАЛАНКА – У петак (21. март) око 09:40 часова, на гајдобранском путу дошло је до озбиљне саобраћајне незгоде у којој је учествовало два возила.

Према незваничним сазнањима, до несреће је дошло када је аутомобил приликом претицања трактора прешао у супротну траку и директно се сударио са возилом које је долазило из супротног правца. На фотографији се види да је једно од возила завршило у каналу поред пута. На лице места одмах су стигле екипе Хитне помоћи и полиције. Више особа је повређено, али за сада није познат степен њихових повреда.

Саобраћај на том делу пута је у потпуности обустављен, а полиција врши увиђај како би утврдила тачне околности несреће. Возачима се саветује да користе алтернативне правце док траје увиђај и рашчишћавање места незгоде.
