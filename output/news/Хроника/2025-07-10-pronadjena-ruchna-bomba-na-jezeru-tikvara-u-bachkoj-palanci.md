---
title: "Пронађена ручна бомба на језеру Тиквара у Бачкој Паланци"
date: 2025-07-10
category: Хроника
url: https://backapalankavesti.com/hronika/rucna-bomba-na-jezeru-tikvara/
---

Како се верује, бомба се појавила на обали услед недавног високог водостаја који је последњих недеља био присутан на току Дунава. Према информацијама бомба је значајно зарђала, што указује да је највероватније веома дуго била у води. У овом тренутку, бомба се обезбеђује од стране припадника Полицијске станице Бачка Паланка, који су на терену и чекају долазак специјалне бригаде из Београда која ће деактивирати опасни предмет.

Ситуација је под контролом, а полиција апелује на грађане да не прилазе месту где се налази бомба (приказано на фотографији) а све до доласка бригаде из Београда која ће безбедно уклонити бомбу.
