---
title: "Преминуо Миодраг Костић"
date: 2025-07-21
category: Хроника
url: https://backapalankavesti.com/in-memoriam/preminuo-miodrag-kostic/
---

Са великом жалошћу обавештавамо јавност да је оснивач и председник МК Гроуп, Миодраг Костић (1959-2024), преминуо данас, 13. новембра. Визионар и стратег у бизнису, током 40 година активне професионалне каријере, створио је један од највећих пословних система у региону који послује ван граница Србије, што му је донело интернационални статус једног од најутицајнијих лидера и најуспешнијих привредника у Југоисточној Европи, наводи се у саопштењу МК групе.

Током своје каријере, Миодраг Костић остварио је велике успехе и пионирске подухвате у аграру, туризму, енергетици и банкарству, позиционирајући своје компаније као предводнике у овим секторима. Ширење пословања пратио је бројним друштвено одговорним активностима, а круна његовог филантропског деловања је Задужбина Миодрага Костића, кроз коју српском народу поклања Палату науке, као највеће појединачно давање за доброчинство на овим просторима још од почетка прошлог века.
