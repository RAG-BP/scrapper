---
title: "Пожар у дому за старе у Барајеву, осам особа страдало"
date: 2025-07-10
category: Хроника
url: https://backapalankavesti.com/hronika/pozar-u-domu-za-stare-u-barajevu-osam-osoba-stradalo/
---

Пожар је угашен, а у гашењу је учествовао велики број ватрогасаца и ватрогасних возила. Осам особа је страдало, седам повређено а 13 евакуисано из ватрене стихије.

Министар за рад, запошљавање, борачка и социјална питања Немања Старовић рекао је да је, према првим прелиминарним подацима, постоје индиције да је пожар подметнут.

Како је додао, Дом за стара лица “Ивановић” имао је важећу лиценцу и све потребне противпожарне услове. Истакао је да је обезеђен хитан смештај за евакуисане. Старовић је изразио саучешће породицама страдалих.

Лука Чаушић, в. д. начелника Сектора за ванредне ситуација МУП-а Србије рекао је раније да је у дому било 30 корисника. Седам повређених особа, како је навео, преузела је Хитна помоћ и превезла на ВМА и у Ургентни центар.

Према његовим речима, након дојаве јутрос у 3.32 сати, на лице места одмах су упућене јединице Сектора за ванредне ситуације и затекле пожар у разбукталој фази.
