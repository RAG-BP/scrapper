---
title: "Троје повређених у тешком стању. Грађани Новог Сада доносе цвеће и пале свеће за настрадале"
date: 2025-07-07
category: Хроника
url: https://backapalankavesti.com/hronika/troje-povredjenih-u-teskom-stanju-gradjani-novog-sada-donose-cvece-i-pale-svece-za-nastradale/
---

„Они су оперативно збринути, још нека допунска дијагностика је у току, али је сво троје животно угрожено и у веома тешком стању. Јако је тешко давати прогнозе. Ради се о веома тешким телесним повредама опасним по живот“, рекла је Туркулов за Радио-телевизију Србије.

Поводом информација да су две девојчице преминуле у Клиничком центру Војводине, докторка Туркулов је рекла да то није тачно.

„То није тачно. Примљене су три особе, сви су нажалост веома млади, узраста од 18 до 24 године. Једна особа мушког пола и две женског и сви су живи“, рекла је Туркулов.

Грађани Новог Сада доносе цвеће и пале свеће
Полиција обезбеђује место несреће на Железничкој станици у Новом Саду, где је јуче 14 људи настрадало, када се на њих срушила надстрешница. Истрага је покренута, а одговорни најављују да свако ко је крив због несреће, неће остати некажњен.

Грађани и данас доносе цвеће и пале свеће код Железничке станице. Они су током јучерашњег дана и ноћи константно пристизали, а неки од њих су осим цвећа и свећа остављали и поруке за настрадале, али и за, како кажу, одговорне за пад настрешнице.
