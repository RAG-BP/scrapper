---
title: "Tandem 535 – za vožnju kakvu zaslužujete"
date: 2025-07-21
category: Спорт и рекреација
url: https://backapalankavesti.com/sport-i-rekreacija/recni-camac/
---

Ima li lepšeg zadovoljstva od vožnje čamcem po Dunavu u suton, ili prelepo mirno jutro dok sunce izlazi i baca svoje zrake na mirne talase?

Tandem 535 odvešće vas do najlepših peščanih plaža ostrva na Dunavu, do nedodirnute prirode, daleko od buke svakodnevnice. Druženje sa prijateljima svakako ima veću čar ako je na vodi ili uz vodu. Upoznajte dunavce, rečne ade, sprudove, uživajte u pogledu na tvrđave i mostove, približite se životinjskim i biljnom svetu, oprobajte se u ribolovu i kreirajte svoju jedinstvenu sliku Dunava na čamcu Tandem 535.

Tandem 535 je jedan od najkvalitetnijih čamaca na našem tržištu, pažljivo izrađen savremenim tehnološkim metodama od najkvalitetnijih materijala. Čamac je izrađen od stakloplastike i u toj grupi spada u jedan od najatraktivnijih modela koji se može naći na domaćem tržištu.

Kombinacijom staklenog mata i najkvalitetnijih poliesterskih smola, tehnikom ručnog laminiranja i preciznom završnom obradom dobili smo vrhunski proizvod – Tandem 535.

Pored ribolova, zbog svojih odličnih plovnih karakteristika, čamac je pogodan za razne aktivnosti na vodi.

Ovaj čamac je stabilan i siguran, a raspored vazdušnih komora ga čini nepotopivim. U njemu se možete apsolutno osećati bezbedno.

Čamac ima duplo dno, kao i dva vodonepropusna spremišta velike zapremine koji služe za odlaganje pribora i opreme.

Preporučena snaga motora je od 5ks do 25ks, sa kratkom osovinom.

Dodatna oprema

Pored osnovne, postoji mogućnost ugradnje širokog spektra dodatne opreme kao što su prohromski rukohvati, tapacirunzi, bimini suncobrani, automatska pumpa za izbacivanje vode, upravljačka konzola, radio plejer sa zvučnicima, nosač sidra, kao i sve što poželite.

Dajemo vam mnogo mogućnosti kako bi ste mogli platiti svoj „Tandem 535“. Tačno onako kako vama odgovara. Svoj čamac možete platiti gotovinski, administrativnom zabranom na platu, putem PIO fonda, bankarskim kreditom. Kako god, zajednički jezik ćemo pronaći.

Avanturista ste?

Dunav zauzima prvo mesto među rečnim destinacijama u svetu. Uverite se i zašto, osetite lepotu i veličinu ove reke, otisnite se u vožnju čamcem kakvog zaslužujete i osetite punu slobodu.

Tandem Nautic je firma iz Bačke Palanke koja se bavi proizvodnjom čamaca. Stalnim unapredjenjem poslovanja trudimo se da u potpunosti zadovoljimo sve zahteve naših klijenata.

Kontakt tel: 0644758038

Pratite nas na facebooku
