---
title: "Упис у одбојкашки клуб „Меркур“ за дечаке и девојчице је у току!"
date: 2025-07-10
category: Спорт и рекреација
url: https://backapalankavesti.com/sport-i-rekreacija/backa-palanka-upis-u-ok-merkur-je-otvoren/
---

Одбојкашки клуб „Меркур“ већ деценијама ствара спортисте, али и добре људе. Придружите се породици Меркур, зато што је спорт у добром колективу најлепши дар који можете поклонити свом детету.

Поред значајних успеха у мушкој одбојци, од 2004. године клуб је проширио своје активности и на женску одбојку.

Уколико желите да будете део нашег тима, чекамо вас. Дођите да се упознамо.

Посебну пажњу клуб посвећује раду са млађим категоријама, а за рад са најмлађим чланицама и члановима клуба је задужена Марија Мајкић и Милан Јатић, врсни  тренери и педагози.

Контакт телефон за упис: 064/2840348

– У нашој школи одбојке деца ће пролазити кроз свеобухватан програм обуке који је прилагођен њиховом узрасту. Кроз динамичне тренинге и игре, деца ће савладати основне технике одбојке, док истовремено развијају моторичке способности: брзину, координацију, агилност… Стварамо окружење у коме деца могу да расту као спортисти, али и као индивидуе са снажним карактером и тимским духом. Наш клуб је место где се сваки контакт са лоптом и покрет учи са љубављу и стручношћу, под вођством искусних тренера са богатим искуством. Доказ томе су бројна индивидуална и тимска признања која наша деца освајају на одбојкашким турнирима, наводе из овог клуба.

Опрему за тренинг добијате бесплатно!

Одбојкашки клуб „Меркур“ врши упис нових чланова – дечака узраста од 5. до 8. разреда и девојчица 2014 годиште и млађе. Сви заинтересовани имају прилику да постану део спортског колектива који негује праве вредности, развија моторичке способности и тимски дух. Тренинзи се одвијају под стручним надзором искусних тренера, а више информација можете добити путем телефона.

Тренинзи се одржавају у Спортској хали Тиквара у Бачкој Паланци.

Придружите нам се и будите део наше одбојкашке породице! За све информације и уписе, контактирајте нас на следеће бројеве телефона:

0642840348 – Марија Мајкић
