---
title: "Лето почиње на базену у Гајдобри (ВИДЕО)"
date: 2025-07-06
category: Спорт и рекреација
url: https://backapalankavesti.com/vodic-kroz-backu-palanku/zabava-vodic-kroz-backu-palanku/leto-pocinje-na-bazenu-u-gajdobri-video/
---

Базен „Грав“ располаже полуолимпијским базеном димензија 25×13 метара, са дубином од 103 cm у делу намењеном деци и 183 cm у остатку. Уређен амбијент употпуњују водени слап за масажу и хидро-клупа са млазницама за леђа и ноге. У оквиру комплекса налазе се и уређена башта кафеа, тениски терен, као и угоститељски објекат који ради од 8 до 24 часа.

Базен је отворен сваког дана од 10 до 19 часова. О безбедности посетилаца брине спасилац који је присутан током целог радног времена. И ове године се на базену од 1. јула организује школа пливања за децу и одрасле, а пријаве су у току.

Радно време базена:• Радним данима: од 10:00 до 19:00 часова• Викендом и празницима: од 10:00 до 19:00 часова

Ценовник базена у Гајдобри за сезону 2025:• Деца 0–7 година: бесплатан улаз• Деца 7–14 година: 200 динара• Одрасли: 300 динара• Поподневна карта (од 16 до 19 часова): одрасли 200 динара, деца 100 динара• Изнајмљивање лежаљке: 150 динара• Сезонска карта за одрасле: 8.000 динара• Сезонска карта за децу 7–14 година: 6.000 динара

Овог лета, базен „Грав“ у Гајдобри припремио је богат забавни програм под ведрим небом, уз добре вибрације и музику за све укусе. Сезону забаве отвара DJ Bebe у суботу, 28. јуна од 21 час, док ће већ 5. јула посетиоце забављати популарни тандем Павле Петровић и Анђела Нешковић.

Врхунац летњих журки заказан је за 12. јул, када ће на базену наступити Љуба Перућица, уз пратњу DJ Bebe-а, улазница за овај догађај износи 1000 динара. Све журке почињу у 21 час, а резервације су могуће путем броја 060/0833-900.

Гајдобра и ове године добија проверено место за освежење, одмор и дружење, базен „Грав“ отвара врата свима који желе да уживају у лету на прави начин.

Базен се налази у Улици Невесињска 29 у Гајдобри. Погледај на МАПИ како да дођеш до базена,
