---
title: "Почеле пријаве за школу пливања Стевана Николајевића"
date: 2025-07-07
category: Спорт и рекреација
url: https://backapalankavesti.com/sport-i-rekreacija/prijave-za-skolu-plivanja-panonija-plus2025/
---

Како је преходна летња обука била изузетно успешна и где се присуство психолога показало веома корисно и ове године психолог/педагог ће бити присутан на оба термина.

Полазнике који се упишу ове године на Панионија плус курс пливања очекује :

– Пливање делује опуштајуће на читав организам, благотворно делује код кичмених деформитета и веома је корисно у поступку рехабилитације. Тренинге води професор физичког васпитања, тренер пливања специјалиста.

– Пливање је такође веома благотворно и за дечји ум. Деца пливачи имају пуно самопоуздања, самодисциплинована су, испуњавају своје обавезе, одговорна су. Још од првих часова пливања деца се уче да пазе на другу децу која са њима тренирају, уче се тимском духу и тако развијају осећај припадности.

„Са пуних 5 година дете можете уписати на часове пливања. То је период када је ниво моторичких способности детета довољан да би дете могло да врши контролу над независним покретима руку и ногу.

Могућност независних покрета удова основни је предуслов да се научи пливање“ – истиче председник Удружења Панонија плус, Стеван Николајевић.

Панонија плус из Бачке Паланке има за циљ обуку деце непливача, деце која знају да се одржавају на води, усавршавање пливања и рекреативно пливање. Поред спортских активности, током заједничког седмодневног боравка у школи пливања деца се уче осамостаљивању.

Смештај Apartman Club 4 је у близини Спортског центра Ђорђе Предин у Бечеју на око 50 метара од базена. (Центар града је удаљен око 200 метара)

Обука деце се врши у затвореном базену Спортског центра “Ђорђе Предин-Баџа’ који располаже са отвореним базенима, затвореним базеном, халама и сауном.

Спортски центар има дугогодишњу традицију припрема ватерполиста и професионалних пливача из Русије, Мађарске и целог региона.

Обуку врше лиценцирани тренери пливања који имају дугогодишње искуство у раду са децом. Обука ће се вршити у малим базенима, односно у базенима за непливаче са професионалним реквизитима.

У току су формирања група деце за школу пливања, узраста 6-12 година.

Планирани период одржавања обуке у оквиру школе пливања је у два термина од 7 јула до 13 јула и од 13 јула до 19 јула 2025 године.

Пријаве слати на маил: nikolajevics@yahoo.com

За све додатне информације::
: panonijaplus
Стеван Николајевић
Контакт телефон за пријаве: 066/205380
