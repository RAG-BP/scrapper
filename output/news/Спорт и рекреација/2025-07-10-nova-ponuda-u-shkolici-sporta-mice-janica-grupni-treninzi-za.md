---
title: "Нова понуда у школици спорта Миће Јанића – Групни тренинзи за жене и масаже!"
date: 2025-07-10
category: Спорт и рекреација
url: https://backapalankavesti.com/sport-i-rekreacija/ponuda-u-skolici-sporta-mice-janica-treninzi-masaze/
---

Након два месеца успешног рада са најмлађима, школица спорта „Јанић Спортић“ је проширила своју понуду, те је од сада доступна и групним тренинзима за одрасле. На основу упита, уведени су и индивидуални тренизи за децу као и релакс и спортске масаже.

Ова нова понуда омогућава свим заинтересованим одраслима да побољшају своје физичко здравље, опусте се и поврате снагу кроз релаксацију, али и да учествују у интензивним тренинзима.

Школица спорта „Јанић Спортић“ пружа деци од 3 до 10 година прилику да развију своје физичке способности, кроз забаву и игру. Деца имају шансу да уче основне спортске вештине, као и да раде на развоју моторике, снаге и координације. Вежбе се прилагођавају сваком узрасту, а коришћењем различитих реквизита као што су мали голови, лопте, обручи и струњаче, деца уче како да одрже равнотежу и савладају основне спортске покрете.

Нова понуда за одрасле укључује групне тренинге који су дизајнирани за побољшање физичке кондиције, развој координације и снаге. Тренинзи обухватају процену физичког стања, пилатес и корективне вежбе. Тренинзи се одржавају уторком и четвртком од 17:30 часова.

Релакс и спортске масаже су доступне свима који желе да се опусте након напорног дана или тренинга.

Упис је стално актуелан за све старосне групе – од најмлађих до одраслих. Тренинзи за децу се одржавају понедељком, средом и петком од 17:30 до 18:30 часова. Школица спорта се налази у Шафариковој улици бр. 8, Бачка Паланка (преко пута Словачког дома).

Припрема за будуће спортске успехе!
Школа спорта „Јанић Спортић“ је савршен почетак за све који желе да своје дете припреме за будуће спортске успехе. Кроз мотивацију и рад у групама, деца постају спретнија, бржа и координиранија, што ће им помоћи у свим активностима током живота. Са тренером Мићом Јанићем, деца ће добити врхунску припрему за будуће спортске активности.

Посетите их у Шафaриковој улици бр. 8 у Бачкој Паланци

или их пратите на Инстаграму @sportic_janic за више информација.

Контакт телефон: 063 7605 245
