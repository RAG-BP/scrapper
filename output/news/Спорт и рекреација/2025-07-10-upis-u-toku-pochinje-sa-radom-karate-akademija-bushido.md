---
title: "Упис у току: Почиње са радом карате академија „Bushido“"
date: 2025-07-10
category: Спорт и рекреација
url: https://backapalankavesti.com/sport-i-rekreacija/upis-u-toku-pocinje-sa-radom-karate-klub-bushido/
---

Прослављена српска репрезентативка у каратеу Бојана Младежић и селектор репрезентације Србије у катама Иван Куневски, средином овог месеца, у Бачкој Паланци основали су карате академија Bushido.

Бојана Младежић:

Вишеструки шампион државе почев од млађих категорија, затим у кадетима, јуниорима, млађим сениорима и сениорима, данас актуелни шампион државе.
Вишеструки шампион Балкана почев од млађих категорија, затим у кадетима, јуниорима, млађим сениорима.

Резултати на европским и светским првенствима:
2011. 3. место европско првенство за кадете (Србија, Нови Сад)
2013. 3. место светско првенство за јуниоре (Шпанија, Гвадалахара)
2016. 3. место европско првенство за млађе сениоре (Кипар, Лимасол)
2016. 1. место светски куп за млађе сениоре (Хрватска, Умаг)
2017. 2. место европско првенство за млађе сениоре (Бугарска, Софија)
Након тога улази у сениорску конкуренцију.
Освајач 6 медаља са балканских шампионата за сениоре од 2017. до 2022. и на светској ранг листи тренутно је на 88. месту док је на европској ранг листи тренутно 34.
Лиценцирани тренер КФС (карате федерације Србије)
Тренер млађе репрезентације Војводине при КСВ (карате савезу Војводине)
Актуелни репрезентативац А селекције Србије.

Иван Куневски:

У такмичарској каријери вишеструки сениорски шампион државе, освајач балканских, европских и светских медаља:
2004. 3. место на универзитетском првенству света у Београду
2005. 3. место на сениорском европском првенству (Тенерифе, Шпанија)
2007. 3. место на сениорском европском првенству (Братислава, Словачка)
У А селекцији репрезентације Србије од 2004. до 2012.
Почетак тренерског рада 2002. године, и као тренер остварује резултате на европским и светским првенствима почев од 2009.
Поседује међународни тренерски сертификат издат од WКФ-а (светске карате федерације)
Актуелни селектор репрезентације Србије за кате у КФС (карате федерацији Србије)

-Амбиције нашег клуба усмерене су ка томе, да поред неговања свих вредности каратеа, створимо услове за несметан развој овог спорта у нашој општини. Наш план и програм рада, прилагођен је стратегији  развоја карате спорта коју је донела Карате федерација Србије. Верујемо да ћемо таквим приступом, у Бачкој Паланци у ближој будућности створити такмичаре  светског реномеа – каже Иван Куневски, селектор  репрезентације у катама и тренер академије Bushido.

Бојана Младежић је постала симбол модерног каратеа у Бачкој Паланци. Вредно радећи и нижући успех за успехом, успела је да оствари сјајне резултaте на домаћој, али и на међународној сцени.

-Своје знање и вишегодишње искуство које сам стекла у карате спорту, покушаћу у клубу Bushido да пренесем на млађе генерације. Управо то је главни разлог што сам се заједно са Иваном одлучила да оснујем карате клуб. Свесна сам да суштина тренерског посла није у томе да се само постижу врхунски резултати, већ пре свега да се код деце подигне свест о потреби за физичким вежбањем. Када тренер у томе успе, онда  резултати дођу сами по себи. Врхунске резултате не постиже појединац, већ их пре свега ствара тим људи који раде са њим – нагласила је Бојана.

Сви који су заинтересовани да почну да тренирају, или планирају да упишу децу у Карате академију Bushido могу се информисати путем facebookа, инстаграм странице клуба – karateakademijabushido

Телефоном на бројеве: 063423551 Бојана и 0659691259 Иван.

Mail: karateakademijabushido@gmail.com
