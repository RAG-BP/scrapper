---
title: "Зашто и како се уписати на џудо и џиу џицу?"
date: 2025-07-17
category: Спорт и рекреација
url: https://backapalankavesti.com/sport-i-rekreacija/zasto-i-kako-se-upisati-na-dzudo-i-dziu-dzicu/
---

Клуб борилачких спортова „Динамик“ основан је 2012. године у Бачкој Паланци, када је рад клуба покренуо професор физичког васпитања и дипломирани тренер Урош Дрндарски. Тада је клуб кренуо са шест старих струњача и девет полазника у мисију развијања и промовисања древних јапанских борилачких вештина, а данас борилачких спортова, џудо и џиу џицу.

За све информације и упис можете их контактирати на број телефона: 0642189603

Од 2012. до данас кроз клуб „Динамик“ је прошло више стотина полазника.

Џиу џицу спорт је резултат иновативног духа, који комбинује оно најбоље из других борилачких вештина уз изграђен систем спортских правила у коме су ударци руком и ногом, бацања и партерна техника (захвати држања, полуге и гушења) достигли изузетно висок ниво ефикасности. Као резултат, добили смо феноменалну методу такмичења у спортским борбама и дуо систему (циљ је да се прикаже одбрана од више унапред одређених и дефинисаних напада), која стиче све већу популарност у свету и код нас.

Технике које се користе сличне су традиционалним техникама других борилачких вештина које заједно пружају невероватан арсенал јаке и моћне технике изузетне ефикасности. У крајњој анализи техничке структуре џиу џицу, долази се до закључка да је то једина тотална вештина или метафорично, једини играч шаха који користи све фигуре. Дакле, створен је уникатан и врло ефикасан борилачки систем. Џиу џицу није само мушки спорт, жене потпуно равноправно учествује у систему вежбања, тренинга и такмичења. Џиу џицу је мајка борилачких вештина, база из које произилазе специјализације у правцу џудоа, каратеа, аикидоа и сл.

Данас је у Србији регистровано 20 Ju Jitsu клубова са преко 800 активних Џиу џицу спортиста, са веома разгранатим системом такмичења од регионалног, државног до међународног нивоа. Џиу џицу се у нашој земљи тренирао у службама полиције и војске и дуго је као такав остао затворен за јавност. Интересовање за спорт из којег су се временом издвајале остале борилачке вештине растао је све више и није остао привилегија тих служби. Џиу џицу у преводу са јапанског знаци „нежна вештина“ или како неки преводе „нежна уметност“. Захваљујући ентузијазму, огромном раду и упорности појединих људи, Ju Jitsu је и у нашој земљи коначно постао доступан свима и добио своје место у породици национално признатих борилачких спортова.

-У клубу „Динамик“ тренира се традиционални џудо и џиу џицу, а такмичимо се у спортском џиу џицу, у борбама (Fighting system) и у приказу техника (Duo sistem).
Клуб учествује у редовном систему такмичења џиу џицу савеза Србије и више пута смо имали победнике Првенства Србије и освајаче Купа Србије у различитим узрасним категоријама- истиче за БАП ВЕСТИ тренер Урош Дрндарски.

Најуспешнији такмичари редовно учествују на кампу за перспективне спортисте у Апатину које организује џиу џицу  савез Србије, као и тренер Урош Дрндарски као помоћник националног селектора за борбе, за млађе узрасне категорије.
2021.године у сарадњи са џиу џицу савезом Србије клуб организује Међународни турнир “Србија ОПЕН” у Бачкој Паланци који је био веома успешан.

-Прошла сезона је била најуспешнија за наш клуб, када смо на званичним националним шампионатима успели да освојимо највећи број медаља (32 медаље), на Првенству Србије такмичари клуба освојили су 9 медаља, на Купу Србије 12 медаља а на међународном такмичењу „Србија Опен“ 11 медаља. На Балканском првенству наши такмичари су успели да освоје два пета места. а такмичар нашег клуба је прошле године освојио и четврто место на Европском Купу у Будимпешти, што је највећи успех до сада – истакао је тренер Урош.
Сваке године на манифестацији „Спортиста године Општине Бачка Паланка“ неко од такмичара клуба освоји награду „Најбољи перспективни спортиста Општине Бачка Паланка“.

Тренер у клубу је професор физичког васпитања и мајстор џудо и џиу џицу вештина Урош Дрндарски који има статус Националног тренера у џиу џицу савезу Србије са “А” националном тренерском лиценцом. Члан је Управног одбора и потпредседник Ju Jitsu савеза Војводине као и помоћник националног селектора за борбе, за млађе узрасне категорије (кадете и јуниоре) Мисија клуба је промовисање и развој спортске културе, спортског начина живота, фер плеја и омогућавање што већем броју деце да се баве физичком активношћу али и такмичарским и врхунским спортом.

Тренинзи се одржавају у Фискултурној сали ОШ „Херој Пинки“ у Бачкој Паланци три пута недељно.

Џиу џицу је универзалан систем који нуди специјалну обуку дефинисану у три сегмента:
• Спорт (постизање врхунских спортских резултата)
• Вештина (ефикасан систем одбране који ће ти омогућити да заштитиш себе и друге)
• Рекреација (очување здравља, побољшање физичких способности, корекција и отклањање деформитета)

Једино ако тренингу приђеш са жељом да успеш, уз напор и храброст, развићеш његова главна обележја, самопоуздање, дисциплину, осећање потврђености, способности за оријентисање ка циљу, мирноћу и концентрацију. Сваки родитељ је поносан на своје дете и жели да сигурним кораком закораци у бољу будућност, да буде здраво и да се формира као комплетна личност. Управо ово је мисија спорта. То је једна од најважнијих ствари која се поред родитељске љубави, детету може дати у његовом животу.

Џиу џицу обрасци кретања, могу се укомпоновати у свакодневницу савременог човека, доприносећи општем квалитету живота на плану превентиве, одржавања позитивних, те сузбијања негативних тенденција у здравственом, васпитном и уопште социолошком смислу.

По истраживању које је недавно спровео UNICEF, Џудо је најбољи спорт за децу и младе од 4. до 21. године. Овај олимпијски спорт развија самопоуздање, снагу, баланс, али и усађује младима свест о моралним вредностима.

Контакт:

Телефон: 0642189603

kbsdinamik

Klub Borilačkih Sportova Dinamik
