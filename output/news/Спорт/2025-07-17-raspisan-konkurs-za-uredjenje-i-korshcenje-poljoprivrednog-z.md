---
title: "Расписан конкурс за уређење и коршћење пољопривредног земљишта"
date: 2025-07-17
category: Спорт
url: https://backapalankavesti.com/drustvo/konkursi/raspisan-konkurs-za-uredjenje-i-korscenje-poljoprivrednog-zemljista/
---

Средства се, како је објавило Министарство пољопривреде, расподељују за контролу плодности обрадивог пољопривредног земљишта, комасацију (инвестициони радови, геодетско-технички радови и израда програма комасације) и набавку нове опреме за наводњавање.

Рок за подношење пријава за контролу плодности обрадивог пољопривредног земљишта је 10. октобар 2025. године, а за комасацију (инвестициони радови, геодетско-технички радови и израда програма комасације) 28. јул 2025. године. За набавку нове опреме за наводњавање рок је 1. август 2025. године.

Пријава на конкурс се подноси на обрасцу који се може преузети са интернет странице Министарства пољопривреде, www.minpolj.gov.rs, односно са интернет странице Управе за пољопривредно земљиште www.upz.minpolj.gov.rs.

Конкурсна документација доставља се у затвореној коверти поштанским путем, на адресу: Министарство пољопривреде, шумарства и водопривреде, Управа за пољопривредно земљиште, улица Немањина 22-26, 11000 Београд, или непосредно у писарници Управе за заједничке послове републичких органа (у затвореној коверти) на истој адреси.

Додатне информације могу се добити на телефон: 011/3281541, 011/3348046 и 011/3282039, сваког радног дана од 10 до 12 часова.
