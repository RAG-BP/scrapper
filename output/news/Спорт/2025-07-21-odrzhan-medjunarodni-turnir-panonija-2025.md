---
title: "Одржан Међународни турнир „Панонија 2025“"
date: 2025-07-21
category: Спорт
url: https://backapalankavesti.com/sport/odbojka/odrzan-medjunarodni-turnir-panonija-2025/
---

Дружење девојчица, тренера, родитеља као и занимљиве утакмице младих одбојкашица, обележиле су овај турнир.

У првој утакмици „Соко“ је био бољи од Паноније (2:0). У другој утакмици Београђанке су славиле над вршњакињама из Хрватске (2:1). За треће место девојке из Славонског Брода савладале су Бачкопаланчанке (2:0), док је у финалу екипа Сокола пружила снажан отпор фаворизованој Црвеној Звезди, али није било довољно да се победе уигране Београђанке.

Ван конкуренције једну утакмицу су одиграле млађане Челаревчанке, чланице Паноније против малених одбојкашица Црвене Звезде. Одбојкашице Паноније су тај меч добиле резултатом 2:1.

„Захваљујем се свима на учешћу на нашем турниру, као и свима који су помогли и подржали исти. У наредном периоду чека нас неколико турнира. Већ 17. маја заједно са екипом Сокола путујемо на међународни турнир у Славонски Брод, где ће учествовати 8 екипа из Хрватске, БиХ, Словеније и Србије… Крајем маја позвани смо у Грачаницу (БиХ) такође на међународни турнир. У јуну заједно са Соколом из Нове Гајдобре путујемо у Београд на Звездин турнир“, изјавио је председник ОК Панонија, Стеван Николајевић.
