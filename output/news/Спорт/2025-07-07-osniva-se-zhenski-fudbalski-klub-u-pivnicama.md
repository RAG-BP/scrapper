---
title: "Оснива се женски фудбалски клуб у Пивницама"
date: 2025-07-07
category: Спорт
url: https://backapalankavesti.com/sport/fudbal/osniva-se-zenski-fudbalski-klub-u-pivnicama/
---

„Женска екипа Славије, за сада учествује мешовито са дечацима на утакмицама и турнирима, али тренира одвојено. Тренер екипе је Моника Пап, студент Факултета спорта и физичког васпитања у Новом Саду. Моника је прошла фудбалску школу Славије из Пивница, а играла је у новосадској Војводини. Тренутно је члан ЖФК из Новог Сада. Девојчице које раде и тренирају у секцији, за сада учествују само мешовито са дечацима на турнирима и пријатељским утакмицама. Међутим, тренинзи се одвијају одвојено, дакле, девојчице тренирају без присуства дечака.

Планирамо да у наредној сезони девојчице играју самостално у Лиги мини – пионира ОФС Бачка Паланка. Женску екипу материјално помаже ФК Славија из Пивница, путем опреме и реквизита. Тренер екипе Моника Пап, је плаћена од чланарине коју девојчицама уплаћују родитељи. Планирамо, да убудуће у екипу укључимо и девојчице из околних села“, каже за БАП Вести Иван Котив, који је покренуо стварање женске екипе при ФК Славија.
