---
title: "На терену око 200 младих фудбалера"
date: 2025-06-30
category: Спорт
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Извлачење парова
            БАЧКА ПАЛАНКА – Двадесет шести турнир пионира у малом фудбалу „Ђорђе Марковић – Партизан 2025“, одржаће се и ове године у периоду од 25. до 30. јуна. Све утакмице ће бити одигране на терену Блока Партизан. Екипе ће бити сврстане у четири узрасне категорије. Под условом да временске прилике буду дозволиле, турнир ће бити завршен у недељу 29. јуна. Последњег такмичарског дана, трима најбољепласираним екипама у све четири узрасне категорије, биће додељене медаље и пехари.

„Техничка организација турнира, поверена је и ове године ФК „Крила Крајине“, уз подршку Савеза за школски спорт. Такмичење ће и овај пут бити одржано у четири узрасне категорије. Најстарија узрасна кетегорија су ученици седмих и осмих разреда. У овој узрасној групи, учествоваће шест екипа. Екипе су подељене у две такмичарске групе, а свака од група у свом саставу има три екипе. У завршницу ће се пласирати две најбоље екипе у групи. Оне ће одиграти полуфинале. Победници иду у финале, поражени у борбу за треће место.
У другој групи су ученици петих и шестих разреда. У овој групи, пријављено је пет екипа. Ове екипе ће бити укључене у лигашко такмичење. Екипи која освоји највише бодова, припашће прво место.


У узрасној катергорији 2014. и 2015. годиште, биће укључени ученици трећих и четвртих разреда. За ову узрасну категорију, пријављено је шест екипа, које ће такође бити подељене у две такмичарске групе. У најмлађој узрасној групи су деца, која су ученици првих и других разреда. За ову узрасну групу, пријављене су четири екипе, које ће се такмичити у оквиру лиге.


Последњег такмичарског дана, први и други из групе ће играти финале, а трећепласирана и четвртопласирана екипа из лиге ће одиграти утакмицу за треће место. Свих пет дана такмичења, утакмице ће почети у 18 сати и 30 минута. Сваке од пет вечери, биће одиграно између шест и осам утакмица. Члановима трију најбољепласираних екипа у све четири узрасне групе, биће додељени пехари и медаље. Све утакмице на турниру судиће Немања Малић из Општинског фудбалског савеза.
Улаз на турнирске утакмице је бесплатан, као и пријављивање екипа. Ово је ретка манифестација, на којој екипе могу учествовати без било какве новчане надокнаде. Савез за школски спорт је обезбедио средства за награде, као и остале турнирске трошкове. Заиста, желим још једном да истакнем да је ово једна од ретких активности која је бесплатна. Све захваљујући Општинском Савезу за школски спорт“, истакао је за БАП Вести, Здравко Шкаво из ФК Крила Крајине.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
