---
title: "Кадетска селекција ОФК Бачке поново на окупу"
date: 2025-07-17
category: Спорт
url: https://backapalankavesti.com/sport/fudbal/kadetska-selekcija-ofk-backe-ponovo-na-okupu/
---

„У последњих месец дана у клубу је дошло до одређених промена. Не само у играчком и тренерском кадру сениорске екипе, већ и промене тренера у млађим узрасним категоријама. Пионире ће водити Немања Митић а новофомирану кадетску селекцију Мирослав Павловић. Тренер омладинаца ће бити Ранко Цицварић. За овај тим стручњака смо се определили зато што желимо да „Бачка“ у млађим категоријама „производи“ играче за први тим. Наравно, то не може преко ноћи. Али ћемо се потрудити да у најскорије време из ових слекција, добијемо играче који ће конкурисати за састав сениорске екипе. Тренинзи ће се одвијати на игралишту Старог града, овде на нашем стадиону а како сада имамо и свој аутобус користићемо и терене по околним местима. Самим тим, имаћемо мало бољу могућност за обављање тренажног процеса него до сада. Било би добро да дечаци који мисле да имају квалитет, прођу кроз млађе селекције Бачке, и да једног дана заиграју за сениорску екипу нашег клуба. Ово је уједно и позив свима њима да дођу у наш клуб и почну да тренирају у Бачкој. Желим да напоменем, да ми у кадетској и омладинској селекцији нећемо наплаћивати никакве чланарине. Још нисмо утврдили тачан почетак рада са млађим сeлекцијама, али ће то бити око 20. јула“ – истиче Миодраг Морача, спортски директор ОФК „Бачке“.
