---
title: "Победнички пехар Врбашанима"
date: 2025-07-07
category: Спорт
url: https://backapalankavesti.com/sport/kosarka/pobednicki-pehar-vrbasanima/
---

БАЧКА ПАЛАНКА – Након тродневног одржавања на теренима у Блоку „Партизан“ у Бачкој Паланци синоћ (7. јун) је окончан Први турнир у баскету „3×3“.  На турниру је учешће узело двадесет екипа, а титулом победника окитио се састав из Врбаса – „Самба кафа“.

Победничка екипа наступила је у саставу Марко Маројевић, Лазар Мартиновић, Мартин Бурда и Немања Орловић. У финалу „Самба кафа“ је победила „Циндапе“ са 16:15. Циндапи су играли у саставу Драган Ковачевић, Лука Вучић, Никола Марјанац, Томислав Мудринић. У утакмници за треће место „ДМ трејд“ је савладао екипу „Пекара Дрља“ са 21:7. ДМ трејд је наступио у саставу Радивој Јерков, Илија Карапанџић, Вукашин Драгутиновић, Иван Томић и Горан Пантић. Победничкој екипи припао је пехар, а кошаркаши трију најбоље пласираних екипа су награђени медаљама. Новчане награде за прво, друго и треће место су износиле 40, 20 и 10 хиљада динара. За најбољег играча турнира проглашен је Лазар Мартиновић, члан победничког састава.

Завршне финалне вечери одржано је такмичење у шутирању тројки. Најуспешнији је био, Радивој Раша Јерков који је из десет покушаја убацио шест тројки. Новчана средства прикупљена током шутирања тројки од 12.500 динара биће уплаћена на рачун Фондације „Срби за Србе“.

Такмичење је протекло у беспрекорној организацији, а водиле су га судије Митић и Бјељац. Током три вечери одржавања турнир је у просеку пратило 200 гледалаца. Према најави организационог одбора у коме су били Урош Суђић, Павле Ђаковић и Лука Окука, ово такмичење би требало постасти традиционално.
