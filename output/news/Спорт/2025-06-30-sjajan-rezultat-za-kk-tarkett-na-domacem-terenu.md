---
title: "Сјајан резултат за КК „Tarkett“ на домаћем терену"
date: 2025-06-30
category: Спорт
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Бачка Паланка је у суботу (21.06.), била домаћин Другог кола Мини кајак лиге Србије, Пионирске лиге, као и лиге Олимпијских нада. У конкуренцији 20 клубова, са око 310 такмичара учесника, кајак кану клуб „Tarkett“ је направио сјајне резултате освојивши укупно 22 медаље (7 златних, 10 сребрних и 5 бронзаних).

У оквиру Мини кајак лиге „Tarkett“ је имао и највише представника, самим тим и највише освојених медаља је управо у овој лиги освојено, укупно 15 медаља.
У трци дечака рођених 2013. године Бељански Никола и Карановић Лука освојили су златну медаљу у трци мини кајак двоседа, док су у трци мини кајак четвераца у конкуренцији дечака рођених 2013/2014 године, представници домаћег клуба били доминантни и то четверац у саставу: Бељански Никола – Карановић Лука – Вјештица Вељко – Стевић Урош.


Код дечака рођених 2014. године, „Tarkett“ је имао два своја представника у трци мини кајак двоседа и оба су довеслали до медаља, златну је освојио двосед у саставу Стевић Урош – Недељков Алекса, а бронзану Ступар Лазар – Барош Милан.


У конкуренцији девојчица рођених 2014. године медаље такође нису изостале. У трци двоседа освојена је бронзана медаља, коју су освојиле Тртић Tара и Валентик Анастасија. И у трци четвераца освојена је бронзана медаља у конкуренцији девојчица рођених 2014/2013 године и то: Радовановић Лидија – Радовановић Дарја – Пилиповић Милана – Ћук Анђела.
Дечаци рођени 2015. године су скоро у свим тркама донели по две медаље. У трци мини кајак двоседа Бељански Лука и Томић Милан освојили су сребрну медаљу, док су одмах иза њих трку завршили Пилиповић Душан и Милић Душан и освојили бронзану медаљу.


У трци четвераца такође су освојене две медаље. Златну је освојио четверац у саставу: Томић Милан – Пилиповић Душан – Бјелош Петар – Стошић Лазар, док је сребрну освојио састав Чегар Стефан – Вејин Саво- Милић Душан – Рађеновић Михајло.
Карановић Маша и Карановић Мила освојиле су сребрну медаљу у трци мини
двоседа код девојчица рођених 2015. године. Маша је и у мини једноседу на деоници од 1000м освојила такође сребрну медаљу.
Најуспешнији такмичар у конкуренцији дечака рођених 2016. године био је Ступар Никола, који је освојио две сребрне медаље, прву у трци мини двоседа са Бејлош петром, док је другу освојио у трци мини једноседа.
У конкуренцији девојчица рођених 2016. године Вјештица Јована довеслала је до бронзане медаље.
У укупном пласману у оквиру Мини кајак лиге Србије, кајак кану клуб „Tarkett“ је опет освојио убедљиво прво место са освојених 296, 5 бодова. На другом месту нашао се кајак клуб „Сомбор“ из Сомбора са 199 бодова, док је треће место припало кајак клубу „Дунав“ из Бездана.


У оквиру Пионирске лиге Србије веслали су дечаци и девојчице рођени 2012. и 2011. године.
У трци двоседа у конкуренцији пионира Новак Стефан и Стојаковић Лазар освојили су сребрну медаљу, док је у трци четвераца освојена златна медаља и то четверац у саставу Новак Стефан – Стојаковић Лазар – Миливојевић Ненад – Роквић Теодор.
И пионирке су освојиле две медаље. Прва, сребрна освојена је у трци двоседа и то Вјештица Вања – Иванковић Марија, док је у трци четвераца такође освојена златна медаља а њу су освојиле Вјештица Вања – Иванковић Марија – Калајић Лана – Мишков Тијана.
У оквиру Пионирксе лиге, кајак кану клуб „Tarkett“ је освојио укупно друго место са освојених 90 бодова, иза „Дунав“-а из Бездана са 108 бодова, а испред „Тисинoг цвета“ из Сенте са 73,5 бодова.
Трке кадета и јуниора припадају Лиги Олимпијских нада. Све трке се веслају на 500м, и у оквиру ове лиге освојене су укупно 3 медаље, две сребрне и једна златна медаља.
У трци кадеткиња до сребрне медаље довеслао је двосед у саставу Икић Маја – Бодор Марија. Туцкешић Марко био је најуспешнији јуниор. Он је у трци једноседа освојио сребрну медаљу, док је у трци двоседа са Вујичић Вуком довеслао до златног одличја.
У екипном пласману лиге Олимпијских нада кајак кану клуб „Tarkett“ се такође нашао на другом месту на табели са освојених 57,5 бодова. Прво место освојио је „Дунав“ из Бездана са 81,5 бодова, док се на трећем месту нашла „Зорка“ из Шапца са освојених 53 бода.
Мини кајак лига Србије, Пионирска лига и лига Олимпијских нада обухватају 4. кола са којих се сабирају бодови и бира се коначни победник лиге.
Након другог завршеног кола кајак кану клуб „Tarkett“ се налази на следећим местима на табели:

Мини кајак лига- 1 место
Пионирска лига- 2 место
Лига Олимпијских нада- 3 место
Следеће, 3. коло ће се одржати 05. јула у Шапцу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
