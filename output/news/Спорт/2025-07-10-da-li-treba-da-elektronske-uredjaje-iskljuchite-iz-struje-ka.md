---
title: "Да ли треба да електронске уређаје искључите из струје када напољу грми и сева?"
date: 2025-07-10
category: Спорт
url: https://backapalankavesti.com/zanimljivosti/zivot/da-li-treba-da-elektronske-uredjaje-iskljucite-iz-struje-kada-napolju-grmi-i-seva/
---

Па, према стручњацима, заиста се треба придржавати овог савета, а у наредним редовима ћемо открити и зашто.

Иако није неопходно да искључите баш све електронске уређаје у вашем дому и седите мирно у мраку док олуја не прође, постоје мере које можете предузети да муње не нанесу озбиљну штету вама, вашем дому и уређајима које поседујете.

Не перите судове и веш и не купајте се када напољу грми

Ово је заиста ваљан разлог да се одморите од кућних послова, барем док олуја не прође. Металне цеви које преносе воду да различитих уређаја у вашем дому су одлични проводници струје, због чега се препоручује да се уздржите од прања судова и веша, али и туширања током грмљавине.

Не користите фиксни телефон

Скоро свако време је добро време часкање телефоном, осим током грмљавине. Ако би муња ударила у телефонски стуб, то би могло да изазове електрични удар који би телефонским линијама стигао и до вас. Бежични и мобилни телефони, с друге стране, безбедни су за коришћење када је напољу грмљавина.

Искључите из струје све електронске уређаје

Струја наравно путује кроз електричне жице, каблове и утикаче, због чега је потребно да скључите своје електричне уређаје, не само да бисте заштитили себе од струјног удара, већ и да бисте сачували дате уређаје од кратког споја ако удари гром у близини вашег дома и изазове преоптерећење напона. Лаптопови, таблети и електронски читачи су безбедни за употребу у затвореном простору све док нису прикључени на пуњач.
