---
title: "Мајски одбојкашки турнир у Гајдобри"
date: 2025-07-06
category: Спорт
url: https://backapalankavesti.com/sport/odbojka/majski-odbojkaski-turnir-u-gajdobri/
---

Ревију одбојке у Гајдобри својим учешћем увеличали су одбојкашки, пријатељи домаћина – ОК „Црвена Звезда“ Београд, ОК „Визура“ Београд, ОК „Respect“ Нови Сад, ОК „Меркур“ Бачка Паланка, ОК „Апатин“ Апатин, ОК „Warriors“ Бачка Паланка, О“ „Бачки Петровац“ Бачки Петровац, ОК „Инђија“ Инђија и ОК „Намибид“ Рума.

„Велику захвалност дугујемо свима који су учествовали и помогли у организацији турнира. Такође смо имали и велики број спонзора којима се посебно захваљујемо. Сваке године учествује све више екипа и то нам је традиција“, изјавила је Маја Солдо, председница ОК „Соко“ Нова Гајдобра, Гајдобра.

Како нам је Маја рекла, у суботу (31.05.), ОК „Соко“ је учествовао на „Street Volley“ турниру у Апатину а 08. јула ће учествовати као почасни гости на међународном турниру „Звездине звездице“ у организацији „Црвене Звезде“ Београд у сали ЦЗВ на стадиону Рајко Митић поводом 80. рођендана Црвене Звезде.
