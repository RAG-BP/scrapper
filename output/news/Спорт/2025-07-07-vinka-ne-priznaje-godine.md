---
title: "Винка не признаје године"
date: 2025-07-07
category: Спорт
url: https://backapalankavesti.com/sport/ostali-sportovi/vinka-ne-priznaje-godine/
---

Радовинка, или како је сви зову Винка, наступила је у категорији 70 плус. Јунакиња ове приче пинг – понг је активно играла у СТК Тиквара, али и многим другим клубовима. Њена спортска биографија је изузетно богата и на њу с правом може бити поносна.

На шампионату Европе, играла је у синглу али и дублу. У дублу јој је партнерка била из Републике Чешке. Мада је резултат био у другом плану, Винка је изузетно поносна на свој наступ у Новом Саду. Иако је зашла у осму деценију живота, Винка редовно посећује стонотениску салу, а тренира колико јој то могућности дозвољавају. Не треба сметнути с ума, да је Винка бака петоро унучади, од којих двоје играју стони тенис. Винка се искрено нада, да ће они имати успешнију спортску каријеру од своје баке, која и у осмој деценији живота вредно тренира и још увек се такмичи, када год јој се за то укаже прилика.
