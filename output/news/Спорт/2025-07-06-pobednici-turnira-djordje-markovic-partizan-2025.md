---
title: "Победници турнира „Ђорђе Марковић – Партизан 2025“"
date: 2025-07-06
category: Спорт
url: https://backapalankavesti.com/sport/fudbal/pobednici-turnira-djordje-markovic-partizan-2025/
---

У најмлађој такмичарској групи, у којој су наступили дечаци рођени 2016. и 2017. године, прво место припало је екипи Војводина 2016. Товаришево. Победничка екипа у финалу је победила НПГ гипс са 6:5. Трећа је била екипа Крила. За побдедничку екипу су играли, Бошко Маљковић, Крајимнир Панић, Немања Даничић, Сара Тадић, Невена Радоњић, Гојко Сатнојев, Александар Галамбош, Урош Станојев, Марко Ждеро и Немања Катански.

У узрасној категорији 2014 – 15. у финалу су се састале екипе Паланачки Бразилци и Ауто школа Флеш, Ауто сервис СМ. Након победе од 2:0, прво место је освојила екипа Ауто школа Флеш, Ауто сервис СМ. Треће место припало је саставу Војводина 2014. Товаришево. За победнички састав играли су, Душко Ерак, Радован Ковачевић, Вања Велемир, Димитрије Јовановић, Лука Дукић, Александар Савчић и Петар Дукић.

Прво место у узрасној категорији 2012 – 13. припало је екипи Н-пром. У последњој утакмици у оквиру ове групе, Н-пром је одиграо нерешено 2:2, са саставом Ђоле мобил, али је освојио прво место на табели, јер су се екипе у овој такмичарској групи надметале по бод систему. Други је био састав Ђоле мобил, док је треће место припало екипи Гајић аграр. За екипу Н-пром су играли, Огњен Јагодић, Филип Митић, Лука Кулић, Вукан Медаревић, Немања Радош, Давид Летица и Лука Веселиновић.

Екипи Ковис БП припало је прво место у узрасној групи 2010 – 11. У финалу Ковис БП је савладао Алфа кооп са 6:1. На треће место пласирао се састав Стари град. За Ковис БП су играли, Стефан Вулета, Јован Кесић, Огњен Ђурђевац, Стефан Јовин, Милан Капелан и Лука Корлат.

Турнир је протекао у одличној организацији Савеза за школски спорт из Бачке Паланке, уз логистичку подршку, Салона за масажу Карпе дием и Кафе бара Ало. Утакмице на турниру водиле су судије Немања Малић и Момчило Вулић. Током његовог одржавања, турнир је пратило преко сто гледалаца сваке вечери.
