---
title: "Празник одбојке – Међународни турнир за одбојкашице"
date: 2025-06-30
category: Спорт
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – У организацији Одбојкашког клуба „Панонија“ и Одбојкашког клуба „Соко“, протеклог викенда у Спортској хали „Тиквара“ у Бачкој Паланци одржан је одбојкашки турнир за девојчице рођене 2012. године и млађе. Турнир је окупио талентоване младе одбојкашице и показао колико потенцијала и љубави према одбојци има међу најмлађима.

На турниру су учествовале екипе: ОК „Црвена Звезда“ Београд, ОК „Volflend“ Оџаци, ОК „Винковци“ Хрватска, као и домаћа, заједничка екипа ОК „Панонија2 и ОК „Соко“.
Пласман:

ОК Винковци
ОК Панонија-Соко
ОК Црвена Звезда
ОК Волфленд

Играле су се утакмице на два терена, на 2 добијена сета, уз изузетно фер и спортску атмосферу, пуно међусобног навијања и емоција. Циљ турнира није био само такмичење, већ и дружење, повезивање деце из различитих средина и промовисање спортског духа.


Организатори су се потрудили да свака екипа и свака девојчица оде кући богатија за ново искуство, пријатељства и осмех више.


„Велику захвалност дугујемо родитељима, тренерима и волонтерима као и Спортској хали Тиквара, који су својим ангажовањем допринели да турнир протекне на највишем нивоу“, наводе организатори турнира.
Одбојкашки клуб „Панонија“ и ОК „Соко“ наставиће заједнички да раде на развоју женског спорта и стварању лепих прилика за девојчице да кроз спорт расту, уче и развијају се, као што је најбољи пример Милене Телбак, која ће следећу сезуну играти у београдској Црвеној Звезди.


О овом Миланином успеху, екипа Бап вести је снимила и видео прилог.
Милена Телебак из Гајдобре на крилима Сокола до Црвене звезде (ВИДЕО)

„Захваљујем се екипама и деци на учешћу на нашем турниру. Драго ми је да се екипа из Винковаца одазвала позиву на учешћу на турниру. Њихова екипа 2012.годишта је једна од најбољих у Хрватској. Хвала колегама из Нове Гајдобре на подршци у организацији“ рекао је Стеван Николајевић из ОК „Панонија“.
Стеван је додадао да је ОК „Панонија“ последњих месец дана учествовала на више турнира и одиграли су око 12-13 утакмица. На јесен планирају турнир са учешћем екипа из Хрватске, БиХ и надају се гостовању једне екипе из Италије.


„Овим турниром завршили смо такмичење у овој сезони. Тренираћемо до краја месеца, затим идемо на паузу од месец дана. Почетком августа, чека нас камп у Црној Гори, у Бару, као и почетак припрема за нову такмичарску сезону“, рекао је Стеван Николајевић.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
