---
title: "Морача: Стварамо тим за будућност"
date: 2025-07-06
category: Спорт
url: https://backapalankavesti.com/sport/fudbal/moraca-stvaramo-tim-za-buducnost/
---

„Од тренутка када сам именован за спортског директора, највише сам радио на томе, како би направили нови систем унутар клуба. Да будем јасан, циљ је да млађе категорије имају другу тежину и значај у клубу него до сада. Поред тога, хтели ми то признати или не, преостала два бачкопаланака клуба – Крила Крајине и Стари град испред Бачке су, кад је у питању рад са младим играчима. Циљ нам је да са овим клубовима имамо добру сарадњу, као и са сеоским фудбалским клубовима из бачкопаланачке општине. Уосталом, то би накако требала да буде природа ствари. Бачка је историјски, по свом неком рејтингу клуб „нумеро уно“. Ја сам у последње две године много радио са млађим категоријама у Спартаку и много више сам био окренут ка Крилима Крајине, наго ка Бачкој. То је било са разлогом, јер они имају много деце у млађим категоријама. У овом сегменту у будуће је неопходно много више радити. Сви клубови који немају озбиљан приступ млађим селекцијама су вештачка творевина“ каже Морача.

„Овај клуб нема право на то да стално доводи нове играче. Он је био познат по томе што је правио играче. Моја амбиција је да Бачка ствара играче, као некад. Требаће времена. Међутим, ако све добро поставимо, онда има чему да се надамо. Имам само један лимитирајући проблем. То је што сам први пут у аматерском клубу, јер сам двадесетдве године био директор Новог Сада, па затим четири године директор Спартака из Суботице. Поред тога, био сам директор Крупе на Врбасу и директор у једном женском фудбалском клубу. По први пут сам, дакле у аматерском клубу. Имам можда мало превисоке стандарде, али мислим да је ипак боље бити мало препотентан, наго импотентан. Верујем, да ћемо ипак наћи неку меру. Бодови које клуб освоји у првенству су само један од критеријума. Клуб је један систем у коме је јако битно одржавање терена, затим, његов економнат, ко води бригу о пионирима, кадетима, омладинцима. Прихватио сма се овог посла и намера ми је да овај клуб има играчку основу из Бачке Паланке. Сви дечаци који имају квалитет а нису у Бачкој, покушаћемо да их доведемо у Бачку. Водећи клубове увек сам инсистирао на младим играчима, али у њима треба да буду и искусни играчи, који су пре свега посвећени клубу“, напомиње Морача.

„У предстојећу сезону ћемо ући са много млађим тимом, са тимом који ће имати други начин рада. Наравно тим се прави у три прелазна рока. За ову такмичарску сезону, битно нам је да будемо што боље пласирани. Никао нисам за стварање вештачких творевина, јер све оне кратко трају. Ја сам пре свега за један континуитет. Бачка треба да на тржишту понуди неког играча. Играчи из Бачке Паланке иду у друге клубове када заврше осми разред. Међутим, они би требали из Бачке да иду са осамнаест – деветнаест година. Поверење у Бачкој сам добио како би правио клуб и систем који ће бити продуктиван, на пољу играча, али и на пољу тренера. Да понудимо тренера за пар година и да он буде интересантан Војводини и још неким нашим познатим клубовима. Ништа одавде није понуђено на српско фудбалско тржиште већ годинама, а требало је бити. Није одавде нико изашао ни као тренер, ни као готов играч. У овом моменту наши најбвољи сарадници су Крила Крајине и Стари град“, то никако несмео сметнути са ума“,  истакао је Миодраг Морача.

Након одласка Триве Илића, у Бачкој је именован нови шеф стручног штаба – Дејан Вулетић.

„Ја сам за то, када желимо да имамо младу екипу, да се у њу доведу играчи који осим што су млади треба да имају и високе амбиције. По мени, са њима треба да ради амбициозан тренер, и да он за две – три године буде интересантан на нашем фудбалском тржишту. Због тога сам у клуб довео Дејана Вулетића. Водио је Дејан до сада екипу Новог Сада, први тим Јединства из Руменке. Реч је о тренеру који има 42 године. Пре него што сам се одлучио за Дејана, распитао сам се ко од младих тренера има амбицију да једног дана буде тренер Војводине, а он је управо један од тих. Тај који има амбицију, он пре свега треба да ради на себи. Рекао сам му шта Бачка жели  и закључио да је Дејан у овом тренутку најбоље решење. Његов први помоћник је Марко Кузмановић. Оба су из Руменке. Тренер голмана и даље је Стево Кнежевић, он је одличан тренер, сјајан сарадник“, нагласио је Морача.
