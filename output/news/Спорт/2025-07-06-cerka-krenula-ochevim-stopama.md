---
title: "Ћерка кренула очевим стопама"
date: 2025-07-06
category: Спорт
url: https://backapalankavesti.com/sport/rukomet/cerka-krenula-ocevim-stopama/
---

Лена је наступала за ЖРК Темерин, екипу која је на крају државног шампионата заузела друго место. Поред Лене за темеринску екипу су наступиле још две Бачкопаланчанке, Дуња Недимовић, средњи бек и Софија Зец, голман. Њих три су дале велики допринос великом успеху темеринске екипе, која је постала вице-првак државе у Мионици.

Јунакиња ове спортске приче је рођена 23. марта 2013. године. Прве рукомнетне кораке направила је под будним оком Ане Тешановић и Пере Шешума, који су је тренирали у екипи ЖРК „Лавови БП“. У септембру минуле године, Лена је заједно са две клупске другарице постала члан ЖРК „Темерин“, где им је тренер Зоран Шкавић. Заједно са Дуњом и Софијом, Лена једном недељно одлази на тренинг у Темерин, а остала два тренинга обавља у Лавовима БП. ЖРК „Темерин“ је као најбоља екипа у Војводини, изборио пласман у завршницу државног шампионата у Мионици. Темеринке су на финалном турниру у Мионици одиграле пет утакмица, рачунајући и финални сусрет. На крају овог такмичења Лена се нашла у идеалном тиму првенства Србије.

Надамо се да ће млада рукометашица из Бачке Паланке и даље напредовати, и да ће једног дана, попут њеног оца Жарка, носити дрес са државним грбом наше земље.

Портал БАП Вести, од срца жели млађаној Лени, остварење њених спортских циљева.
