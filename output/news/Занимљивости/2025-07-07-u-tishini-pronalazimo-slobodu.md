---
title: "У тишини проналазимо слободу"
date: 2025-07-07
category: Занимљивости
url: https://backapalankavesti.com/zanimljivosti/kolumne/blog-dragana-soro/u-tisini-pronalazimo-slobodu/
---

„Када кажеш моје име, ја нестајем…Тишина.“

„Када се уђеш у рат за мене, да ли остајем?Слобода.“

„Срећа воли тишину.“

Данас осећам да је борба за Слободу једнака откривању тишине.Ако мораш да је правдаш, да ли је уопште имаш?Сваку срећу коју желиш да објасниш и одбраниш, да ли је заиста срећа?Све више ћутим.Нешто силом прилика, јер сам изабрала прилично усамљенички живот да бих живела уметност.Нешто из свесне себичности, јер су ми срећа и мир важнији од породичног наслеђа (у које не спада ово двоје), па не дам да ме било ко пита или доводи под сумњу мој избор Срећног живота.

Животни избор.И то мало звучи званично.Чак и службено.Као избор посла, аутомобила, парцеле где ћеш зидати кућу.Шта је избор, а шта је биће такво какво је?Ја свог мужа не доживљавам као мужа! Ја њега доживљавам као себе, као део свог живота, као друго ја…Када нас живот разлучи, а стално му се молим да не жури, нико више никад неће бити мој муж.Као што нико више никад неће бити моја мама.Моје дете.Моје око.Моја плућа.Све око мене сам ја!Све што ћутим сам ја!Можда баш оно што изговарам је алтер его којим желим да сакријем и сачувам своју интиму,Своју голотињу.Знате ону причу о истини и лажи кад из бунара излази гола жена?Ја желим то биће без одеће да сачувам за себе.Ја нећу да ми било ко и жив и систематизован говори ко сам, шта се очекује, шта је прихватљиво…Ја нећу да будем ви!Не постоји особа којој завидим.Ја хоћу свој мир.Ја хоћу да игноришем све и сваког ко асоцира на рат! Док не нестануУ мени, око мене!Дан ипо сам осећала мржњу!Први пут у животу сам открила како боли стомак када из немоћи нечијег зла ти биваш заробљен нечијом мржњом…Полако се све врти у круг и самовање ми делује као најпаметније решење за мене.Када је мама умирала, болничари су били са нама.Први пут умре, ја је тресем и вриштим „Немој!!! Врати се!!! Не дам!!!“Она отвори очи и срце полако почне да куца.Она опет тоне у сан, срце поново све ређе се оглашава. Ја је поново хватам за рамена и вриштим „Не дам те!!! Немој!!!!“Она тоне.Трећи пут отвара очи, ја је хватам за рамена, она ме ухвати за руку: „Пусти ме… Ослободи ме…“Тај рат сам морала да изгубим.Тај рат сам морала да погинем безброј пута изнова.Да бих неком дала вечиту Слободу.Шта је Слобода?Можда исто што и Тишина.Онда када почнеш да се бориш за њу, тад схваташ да се десио тренутак да си је изгубио, а да ниси ни приметио…Можда чак ниси ни био ту.
