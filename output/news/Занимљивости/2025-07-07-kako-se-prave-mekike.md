---
title: "Како се праве мекике"
date: 2025-07-07
category: Занимљивости
url: https://backapalankavesti.com/zanimljivosti/recepti/kako-se-prave-mekike/
---

Сигурно и ви памтите мекике из детињства које су наше баке правиле. Тако једноставан укус, а веома укусан и ваздушаст. Мекике су идеалне за доручак, вечеру или када вам долазе ненајављени гости.

Састојци:

1/2 л млаке воде
700 г меког брашна
1/2 коцке квасца
1 кафена кашичица шећера
5 кашика уља за тесто
1,5 кафена кашичица соли
уље за пржење (дубоко пржење)

Припрема:

У ванглу ставите квасац, млаку воду, уље, шећер.

Мало измешајте руком, додајте брашна али не све, мало више од пола од укупне количине. Со додате тек сад, не директно у квасац јер ће слабије нарасти.

Умесите глатко тесто.

Побрашњавите мало руке и тесто. Месите благо и површно, тек да се формира мекана лопта од теста. Ако се баш јако лепи за руке, додајте још мало брашна и благо месите.

Оставите тесто да надође нека стоји 15 минута да тесто мало нарасте.

Побрашњавите добро радну површину, нарасло тесто благо премесите са мало брашна. Истресите на сто, мало обликујте тесто у лопту и оклагијом разваљајте. Не превише танко и не притискајте јако оклагијом да се рупице у тесту не слепе и не изађе ваздух. Од теста исеците мекике величине и облика по жељи и оставите их око 10 минута. Тесто ћете лакше сећи ако повремено на нож нанесете брашно.

Загрејте уље, врхове прстију сваки пут умочите у брашно да вам се мекике не залепе. Битно је још да их узимате веома благо, не притискајући јер ће се спљоштити и нестаће пола рупица из њих. Спуштајте у врело уље, горња страна иде прво доле. Када добро порумени, окрените другу страну да порумени.

Вадите на кухињски убрус да се оцеде.
