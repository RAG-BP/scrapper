---
title: "У Врбасу обележено 150 година од рођења Јожефа Пехана"
date: 2025-07-07
category: Занимљивости
url: https://backapalankavesti.com/zanimljivosti/iz-nasih-krajeva/u-vrbasu-obelezeno-150-godina-od-rodjenja-jozefa-pehana/
---

Глушац и Бонди су 21. фебруара у Градском музеју Културног центра Врбаса обишли ретроспективну изложбу Пеханових дела, коју су представиле Весна Гргуровић, руководитељка Градског музеја и др Силвиа Јелачић, академска сликарка и руководитељка Ликовне галерије Културног центра.

Председник општине Врбас Милан Глушац истакао је да је Јожеф Пехан био први уметнички фотограф у Војводини, који је својим делом оставио неизбрисив траг у историји Врбаса, али и у ширем културном простору Војводине и Европе.

„Пеханов пут био је пут истраживања, трагања и повратака. Попут Одисеја, он је ишао многим путевима и стазама, од Челарева и Бачке Паланке, преко Минхена и Будимпеште, до Беча и Берлина, трагајући за уметничким изразом и местом где ће у потпуности остварити себе. Али, ма колико далеко ишао, увек се враћао у Врбас – своју Итаку. Сва његова трагања, све његове потраге, сви путеви које је прошао, увек су га водили назад у његов „Атеље дел Монте“, где су настајале његове најбоље фотографије, слике и скулптуре. Врбас је био централна тачка његовог трагања за узвишеним. Место сусрета уметности и свакодневног живота. Тачка у којој су се прошлост и будућност преплитале кроз објектив фотоапарата и потезе сликарског киста. Изложбом и програмима славимо Пеханову трајну присутност у нашој култури, у уметничкој баштини коју је оставио и у вредностима које настављамо да негујемо“, рекао је Глушац.

Он је истакао да је Врбас био и остао град уметности и културе.

„Настављамо да улажемо у културу, у институције које омогућавају младим ствараоцима да граде сопствене уметничке путеве. Изградили смо нов дом културе у Равном Селу, реконструсали Дом културе у Куцури, у току је реконструкције Дома културе у Змајеву, и Дома културе у Врбасу. Уметност и култура су суштинска вредност нашег живота“, рекао је Глушац.

У оквиру драмско-музичког и биоксопу „Југославија“ наступили су су ученици Гимназије „Жарко Зрењанин“ и Основне школе „Братство-јединство“, и Тамбурашки оркестар „Брач“ из места Студепка, из Републике Чешке, који је извео химне Фестивала поезије младих и Републике Чешке. Пехана и његову породицу, њихове идеје и стремљења, присутнима су приближили ученици Стефан Глођовић, Сара Николић и Југ Алексић.

У биоскопу „Југославија“ уприличен је целовечерњи концерт оркестра „Брач“.
