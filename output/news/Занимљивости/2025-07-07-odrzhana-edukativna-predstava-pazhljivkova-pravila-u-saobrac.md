---
title: "Одржана едукативна представа „Пажљивкова правила у саобраћају“"
date: 2025-07-07
category: Занимљивости
url: https://backapalankavesti.com/zanimljivosti/mladi/odrzana-edukativna-predstava-pazljivkova-pravila-u-saobracaju/
---

Едукативном представом „Пажљивкова правила у саобраћају“, „Пажљивко“ је са својим другаром Стевицом, дружећи се са ученицима прошао кроз ситуације са којима се деца могу сусрести на путу од куће до школе и упознао их са безбедним понашањем у саобраћају.

Ученици су пажљиво пратили представу „Пажљивкова правила у саобраћају“, у којој су на занимљив и прилагођен начин имали прилику да науче основна правила о безбедности у саобраћају.

Током представе деца су се упознала са правилним начином преласка улице, важности коришћења пешачког прелаза, као и значењем семафорских боја. Кроз представу представљени су најтипичнији примери на које малишани наилазе на путу од куће до школе, као пешаци, путници или бициклисти. Порука је да сва деца буду безбедна како на путу од куће до школе тако и у свакодневним ситуацијама.
