---
title: "Палестинац и Српкиња, љубав и укуси Блиског истока (ВИДЕО)"
date: 2025-07-07
category: Занимљивости
url: https://backapalankavesti.com/drustvo/reportaze/palestinac-i-srpkinja-ljubav-i-ukusi-bliskog-istoka-video/
---

Ово је прича у коју је уткана љубав двоје људи, љубав према традицији и култури два народа и љубав према храни.

Докторка Драгана Нововић је докторка стоматологије која већ неко време ради у стоматолошким ординацијама при Дому здравња „Др Младен Стојановић“ у Младенову и Товаришеву а доктор Низар Жабер је доктор у Служби хитне медицинске помоћи у Бачкој Паланци.

Њих двоје су нам најпре испричали своју љубавну причу а онда нам је докторка Драгана показала своју вештину у кухињи припремајући традиционално палестинско јело „Маклуба“.

2 плава патлиџана
1 средња главица карфиола
1 главица црног лука
500 грама пилетине
2 кромпира средње величине
Зачини: со, бибер, куркума и специјална мешавина зачина за то јело
300 грама риже
Вода и мало уља за пржење

Припрема:

Патлиџан исећи на колутове посолити и оставити да мало пусти воду, за то време на уљу кратко пропржити карфиол а након тога и патлиџан. У истом уљу кратко пропржити место са крупно сеченим црним луком и зачинима. Када месо мало промени боју, додати око пола литре воде и кувати док пилетина не омекша.

За то време огулити и на дебље колутове исећи кромпир, па једним делом обложити дно шерпе, након тога се стави месо а потом се наизменично ређају патлиџан, карфиол, рижа и остатак кромпира.

Када се сви састојци поређају онда се прелију са водом у којој се кувала пилетина, али без црног лука. Све то поклопити и крчкати док се рижа не скува а вода сва не уври.

Када је јело готово, окреће се на већи тањир или тацну. ПРИЈАТНО!
