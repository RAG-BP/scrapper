---
title: "Ко нормалан не поштује своје учитеље, наставнике, професоре, школе и факултете?"
date: 2025-07-21
category: Занимљивости
url: https://backapalankavesti.com/zanimljivosti/kolumne/kolumna-dragan-jovic/ko-normalan-ne-postuje-svoje-ucitelje-nastavnike-profesore-skole-i-fakultete/
---

Када је Владан Ђокић недавно гостовао на РТС-у, и када је, упитан да ли би прихватио да преговара у име студената када би га они потенцијално делегирали за то, рекао је да би пристао. Није прошло пуно, а кренула је рафална паљба увреда и изјава да би ‘он требало да буде ухапшен’.

Дуго ми се кроз главу провлачи питање зар постоји неко, и ко је то, ко не поштује своју основну школу, средњу школу, факултет и универзитет који је похођао кроз своје образовање. Свог учитеља, наставника, професора, декана, ректора. Све оне које ја познајем са мојих студија, никада не би изговорили тако ружне речи какве се чују ових дана, а да су упућене некоме ко је учествовао у њиховом образовању.

Могао бих да разумем оне који нису били надарени за науку и образовање, па су на свом путу образовања рано одустали. Многи од њих, можда не разумеју поруке академског света. Али, има и оних који су академски образовани, или се бар тако представљају, који изричу салве увреда упућених носиоцима академског живота у Србији.

И онда ми прође мисао, да ако универзитетска Србија успе да истраје у својим захтевима, једног дана би могла да се покрене ревизија стечених диплома. Тада би многе маске могле да падну. Могло би се догодити да се утврди да многи носиоци политичких функција, многи директори јавних предузећа и установа, многи запослени у целом јавном сектору поседују лажне, често „купљене“ дипломе. Каква би у том случају била будућност таквих? Веома су забринути. И зато, можда је то разлог зашто и од кога чујемо речи „линчовања“ упућених носиоцима академског живота.

Надам се да ћемо као друштво доћи до тог нивоа да нас воде најобразованији. Замислите, да на челу министарства грађевинарства, саобраћаја и инфрастуктуре буде, рецимо, декан или неки угледни професор са Грађевинског факултета. Да ли би нам пала надстрешница? Убеђен сам да не би! Замислите да на челу, рецимо …

Пише: Драган Јовић
