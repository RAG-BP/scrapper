---
title: "Ивањдански колач: Старински слаткиш са кајсијама који се прави на овај празник"
date: 2025-07-07
category: Занимљивости
url: https://backapalankavesti.com/zanimljivosti/recepti/ivanjdanski-kolac-starinski-slatkis-sa-kajsijama-koji-se-pravi-na-ovaj-praznik/
---

Припрема је једноставна, а резултат је освежавајући колач који се топи у устима. Сазнајте како да направите овај укусни колач и обрадујте своје најмилије на летњим окупљањима.

Састојци потребни за Ивањдански колач:

10 зрелих, али чвршћих кајсија
4 кашике вињака или коњака
50 грама млевених бадема (или кокоса)
50 грама шећера
50 грама путера.

Припрема колача:

Помешајте шећер и коњак/вињак у посуди, а затим додајте истопљени или омекшали путер. У ту смесу додајте млевене бадеме (или кокос) и добро промешајте док не добијете густу и сипкаву масу. Оперите кајсије темељно, преполовите их и извадите коштице. На плех обложен папиром за печење поређајте кајсије, а затим сваку половку напуните филом тако да на свакој буде мала купица.

Ставите плех у претходно загрејану рерну на 180 степени и пеците око 10 минута. Док се кајсије пеку, припремите смесу од беланаца. У посебној посуди улупајте беланца у чврст снег, а затим постепено додајте ванилин шећер.

Искључите миксер и нежно умешајте брашно помешано с прашком за пециво у снег од беланаца. Након што су кајсије печене 10 минута, извадите плех из рерне. На сваку половину кајсије ставите мало теста од беланаца помоћу шприца или кашичице.

Вратите плех с колачем у рерну и пеците још 10 до 15 минута, док се беланца не лепо испеку и добију благо златно-смеђу боју.

Ова посластица је најбоља када се послужи млака или охлађена. Одлично се слаже уз сладолед од ваниле или са чашом слатког вина.

Заборављена српска јела – укусни рецепти који су некада били омиљени
