---
title: "Сјајни рецепти: Посна и лагана предјела"
date: 2025-07-07
category: Занимљивости
url: https://backapalankavesti.com/zanimljivosti/recepti/recepti-brza-i-laka-posna-predjela23w/
---

Овим феноменалним, брзим и лаким рецептима kojе је издвојио Opanak уштедећете ваше време и труд! У ових 8 предјела, врло укусних и једноставних за спремање, сви ваши гости просто ће уживати.

2 конзерве сардине,
посни мајонез,
4 мање шаргарепе,
4 кисела краставца,
1 већи кромпир,
300 г грашка,
бибер,
со.

Кромпир, шаргарепу и грашак обарити и исецкати на коцкице.Додати ситно исецкане краставчиће и изгњечене сардине очишћене од репова, глава и кичме. Посолити, побиберити, па све заједно умешати у посни мајонез. Смесу сипати у стаклену чинију и оставити у фрижидер минимум 1 сат пре служења.

Састојци:
400 г брашна
200 мл уља
125 мл пива
1/2 прашка за пециво
1.5 кашичица соли
50 г сусама

Од састојака замесити тесто. Правити лоптице и посути их сусамом. Пећи око 20 мин. на 220Ц.

300 г грашка
300 г кукуруза шећерца
50 г печеног сланог кикирикија
1 шољица од кафе пиринча
200 г посног мајонеза
2 киселе црвене паприке (могу и свеже)
соли по укусу

Пиринач скувати са 2 шољице воде. Након 10 минута, пиринач склонити са ватре и оставити поклопљен да се охлади. Грашак и кукуруз обарити (ако нису из конзерве), а кикирики и паприку ситно исецкати. Додати процеђен, охлађени пиринач и мајонез. Све промешати и по укусу посолити, али водите рачуна да је кикирики већ слан.

3 шољице за кафу пшеничног брашна
3 шољице за кафу пројиног брашна
3 шољице за кафу киселе воде
1 прашак за пециво
1 шољица за кафу уља
30 г сусама
30 г семенки сунцокрета
30 г ланеног семена
кашичица соли.

Помешати киселу воду и уље, па им лагано додавати прашак за пециво, пшенично и пројино брашно, мешајући варјачом да се добије глатка смеса, без грудвица. На крају умешати сусам, очишћене семенке сунцокрета, семе лана и со, па све поново измешати да се састојци сједине. Излити у науљене калупе за мафине (до 2/3 јер ће тесто мало надоћи). Пећи у рерни, претходно загрејаној на 200°Ц, отприлике 15 минута (треба да буду златножуте боје).

1 лист обланде
2 конзерве туњевине
100 гр кукуруза шећерца
3 већа кисела краставчића
2 кашике препрженог сусама
100 гр маргарина
со
бибер
кечап

Обланду ставите између две влажне крпе да омекша док припремате фил. Туњевине оцедите од масноће, затим додајте умућени маргарин и све заједно измиксајте. Додајте исецкане краставчиће, кукуруз шећерац и препржен сусам. Све заједно сјединити и са филом премазати омекшалу обланду, а затим је увити у ролат. Оставити 2 сата у фрижидеру да се стегне и пре него што се исече ролат, украсите кечапом.

10 кора за питу
шака сојиних љуспица предходно потопљених у мало воде
1 већа главица црног лука
1 кашика прженог сусама
4 кашике парадајз соса или кечапа +кечап за премазивање кора
со, бибер, оригано, босиљак, бели лук у гранулама
Уље и вода за премазивање кора

Припрема: Ситно исецкати црни лук, продинстати, додати сојине љуспуце и кратко динстати. Додати парадајз сос и зачине. Узимати по две коре, прву попрскати водом и уљем, па ставити другу кору коју премазете кечапом, распоредити надев, уролати и обликовати ружице. Одозго премазати уљем и посути сусамом. Пећи у рерни загрејаној на 200 степени.

800 гр посног сира
250 гр посног маргарина
200 гр презле
100 гр сусама
1 туњевина
1 кашичица алеве паприке
3 кисела краставчица
мања веза свежег першуна

Качкаваљ изрендајте на ситно ренде па га умутите са маргарином. Поделите смесу на три једнака дела. У први део ставите презле и сусам , у други део ставите оцеђену туњевину и алеву паприку, а у трећи део ставите сецкане краставчиће и першун. Сваку смесу рукама добро израдите. У дубљи мањи плех растањите прво смесу са презлама, преко ставите смесу са туњевином, и на крају смесу са краставчићима. Поравнајте и ставите у фрижидер минимум три сата да се стегне.

500 гр свежих шампињона
2 средње главице црног лука
бибер,
со
1,5 дл уља
500 гр готових кора за пите

Фил: исећи црни лук што ситније, динстати га на уљу и кад постане стакласт, додати на резанце сечене шампињоне. Још мало динстати, па додати соли и бибера по укусу.

Узети две коре премазати уљем па ставити фил. Одозго покрити са још две коре, такође попрскати уљем. Преклопити краће крајеве на 2 цм и увити у ролну. Ређати ролне у намазан плех, премазати их уљем и пећи у рерни на 180 степени.
