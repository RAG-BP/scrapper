---
title: "„Јаз од 40 метара“ и никада већа тишина у Бачкој Паланци"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

​У Бачкој Паланци, 23. марта 2025. године, настављена је дубока подељеност која је већ дуго присутна у друштву. У Уској улици, физички простор постао је симболичан раздор између две групе људи. Oво је до сада највећи понор који смо имали прилику да видимо у Бачкој Паланци. 

У Бачкој Паланци, симболично и дословно, све је израженији јаз међу грађанима иако широк свега 40 метара, делује као провалија између два света. На једној страни Уске улице налазили су се чланови и симпатизери владајуће странке, окупљени испред просторија локалног одбора, док су се са друге стране, окупили грађани који су решили да искажу незадовољство тренутном политичком ситуацијом, економским приликама и падом поверења у институције, кренувши у протестну шетњу са транспарентом да Бачка Паланка подржава студенте.
Скуп је започео у 18 часова испред Гимназије, а планирана рута протестне шетње водила је поред Техничке школе „9. мај“, кроз улицу Краља Петра, те даље кроз Уску улицу која је на крају требала довести учеснике до платоа у центру Бачке Паланке.
Када су учесници шетње стигли до Уске улице, наишли су на присуство великог броја чланова Српске напредне странке, међу којима су се налазиле и жене. Чланови странке су се окупили испред својих просторија, чиме је изазвана напета ситуација. Учесници протестне шетње су се зауставили на улазу у Уску улицу, а између њих и присталица странке створио се размак од око 40 метара. У том тренутку, на терену је била присутна полиција, која је имала задатак да спречи потенцијалне инциденте и одржава мир током скупа. ​Грађани који су учествовали у протестној шетњи су одлучили да не наставе даље него су, као што су то често чинили до сада, одали почаст жртвама трагедије у Новом Саду и дечаку страдалом у Бачкој Паланци са 17 минута тишине.
Током овог скупа, дошло је до узвика као што су „Ацо Србине“ са једне стране и „Ко не скаче, тај је ћаци“ са друге. Након тога, уследила је 17-минутна тишина у знак сећања на жртве трагедије у Новом Саду и дечака страдалог у Бачкој Паланци.
Тих 40 метара физичког простора постало је метафора за све оно што дели ово друштво, политичка уверења, животне прилике, степен слободе, начин размишљања и визију будућности. Једни гледају на власт као на гарант стабилности и напретка и често су директно повезани са локалним структурама моћи, док други виде коруптивни систем који их игнорише, обесправљује и маргинализује.​
Атмосфера је била напета, али тиха. Нема узвика, нема добацивања, само поглед преко линије раздвајања, поглед пун неразумевања, сумње, па и тихе огорчености. Наизглед, обична сцена, али у тим погледима и тој тишини одзвања све дубља криза поверења и заједништва. Људи који су некада седели за истим столовима, делили исте бриге и славили исте празнике, сада стоје окренути једни од других, сваки на својој страни улице, уверен да је у праву.
Тај простор између њих делује шире него река. А сваки с лева мисли да онај с десна не разуме ништа. И можда и не разуме. И тако се пред очима присутних одвијала сцена која више личи на позориште него на обичан скуп. Једна страна чува систем, друга покушава да га промени.
И између та два света нема физичког сукоба, али je тензија толико густа да би могла да се сече ножем.
Овај „јаз од 40 метара“ постао је много више од простора између два скупа, оно што смо вечерас видели је симбол подељености читавог друштва. То није оно што смо били. То није оно што смо били у могућности да будемо. Ко ће први прећи преко тих 40 метара, не само физички, већ искрено и људски?
Ауторка: Јована Данилов
Погледајте видео:


 










View this post on Instagram






















 
A post shared by BAP VESTI (@backapalankadesavanja)

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
