---
title: "Недељко Баћина – „Чекајући Јовану из Уске улице“"
date: 2025-07-07
category: Занимљивости
url: https://backapalankavesti.com/zanimljivosti/kolumne/blog-nedeljko-bacina/nedeljko-bacina-cekajuci-jovanu-iz-uske-ulice/
---

***
Чекајући Јовану…
Повратак на 22 март. Прекинута нит.
Побегао запис са уводника.
Извињење Милици.
Као некад у неким временима прошлим,
Кад се ценило давање и примање извињења,
Наравно са осмехом.
Милица: „Они су прекинули нашу тишину, ми правимо буку у време њиховог Дневника.
Разлог.
Милица, Ива, Вишња.
Не раздвајај.
Лела искуствено из Клуба :“Прва јутарња кафа најбоље прија уз три хладне лозе.“
„Хепокове?“
„Ма не“…
„Тринаестице“?
„Ма не. Наше. Од Јовице.“
Смејемо се наоштрени на пуну „овоцевку“.
Или јеси, или ниси „Лав“.
Како да не. Јесмо.
***
Чекајући Јовану. Претходна припрема за читање њеног
записа „Од чега су чланови странке чували своје просторије?“
Наглас читање. Наглас слушање. Из петнијех, неизлизаних жила.
Датуми постојања.
Уводно буђење из летаргије кишних дана је текст „Јаз од 40 метара“ и никад већа тишина у Бачкој Паланци.
„То је она тишина што се њише“.
„Да управо та“.
„Неће моћи. Ветар не носи омразу. Ветар је весник добра“.
Чупам редослед ствари, стајући у одбрану ветра.
Востани Сербије. Светло. Тама је у тами.
Трке са зубима. Цвокотање. Нико не попушта.
Звони се звонцарицама.
„Руке су вам крваве“.
„Ко не скаће тај је ћаци.“
Брже боље.
„Ацо Србине „
Као некад на Косову. Куме.
Дно дна је коначно нађено.
Караказан. Уска улица. Циљно и затегнуто.
Без везе ми прангијат на причама љубави, поштовања,
Комшилука, испијања заједничких кафа.
„А када куме?“ „Кад све прође“.
„Неће проћи. Кумашине.“
Вазда је тако било.
Ми и они.
Они и они.
И тако до три пичке материне.“
Све тоне у заборав. Несташлук.
15. марта режим је на коленима, као пијан плота,
држао се на остраву сенки „Ћациленду“ власти,
док је са „Албаније“ нешто дунуло.
Нешто на клик.
Клак је овде. У караказану Уске улице.
Востани мала моја.
Сербијо.
***
Чекајући Јовану.
Циркус. Део са плаћеним идеалима домаћих
Издајника, деце окупатора, црвене буржоазије, пленумаша,
бољшевика, елите пуних џепова, који гуштеришу на суначној
страни Уске улице (како их назва Вођа).
Достојанствено се препуштају минутима помена за жртве
са потписом који се још крије, спремни да преместе
мргин сукоба са тамном страном улице.
Оном испод олука, где још киши злокобно
са линије Карловац – Вировитица-Карлобаг – Огулилн,
уз звекет зарђалих кашика деведесетих.
Мантра хаоса и циганлука у пакету гузица до неба,
Главуџа дубоко у песку Тикваре, нек се зањишу,
славолуци боговима глупости,
све до последње јоте бехатона.
– Кад ће то доћи на ред?
– Доће кумашине, доће.

Прије него што ти помислиш. Парови су се пребројали,
Налево круг. Наново она екипа која не баштини
караказане живота који се не враћа,
нити има појма о чему пишемо, о ком се јаду забављамо,
о којој бившој драгој понекад бацимо памет,
досадно да нам није, јербо страдаће они који платише
динар да се у коло ухвате, а све би дали баш сад,
да из кола изађу.
Рампа куме. Царина.
Бар смо ми са ових простора признати као граничари,
А све са печатом успомена на државу које више нема.
Недеља је. Тешко отет онима што су туђе јамили,
било шта из руку. Не пали. Бар засад.
***
Чекајући Јовану.
Бану на врата Милош Ковачевић, мој цигански друг.
Где год он да макне, Черги се врати. Консултације.
Све са ногу. Напипао велике донаторске
новце са запада. Само што легле нису.
Врбује ме за „Циганског краља.“
Треба неко ко зна да пише и брине о донацији.
Да је не скрену. Тако некако. Издаје ме боја коже.
Милош ме убеђује да сам “бели циганин.”
“Куме , ми нисмо ћаци”.
Закова ме Мила Веселица. Побеже про врата да се
добро исмеје. Ретки су нам дани осмеха под пуним гасом.
Ретки. Митингује Милош.

“Ни Черга није Ћациленд”.
Чујем га у измаглици мојих сећања на Уску улицу
осамдесетих година.
Постројене екипе у заносу чекања светле будућности.
Шумари, Црна канџа, Кајакаши, Пекијеви рокери и остали.
Негде сам у прикрајку из све снаге чувао да се испод
караказана наше Паланке, никад не приждије ватра у
Уској улици или Улици Милана Курепе, академика.
Изабери рођо, на вољу ти.
Оде Милош. Можда и постанем Краљ цигански.
Кад му нађем име и кад будем изабран
на правим демократским изборима, имам да
јавим на сва звона. Рад душмана.
Да се повуку у пужеву кућицу режимске 2025 у Србији.
Нашој.
***
Чекајући Јовану.
-Вишњин запис:
“Сви се сећамо колика је подршка била снажна
Када смо ми организовали нашу прву протестну шетњу –
Новогајдобрани су били уз нас, дали су нам ветар у леђа
И показали да смо заједно јачи,
И долазили су на сваку наредну шетњу.
Сада је на нама, Гајдобранима да узвратимо подршку
За њихову организацију и покажемо да ни они нису сами.
Зато се видимо у Новој Гајдбори у недељу у 16.30!!!”
Милица, Ива, Вишња и светлосна екипа мога завичаја
ове недеље у гостима. Ако још правила важе и пишу се
ред је и било душом дан и драгим пријатељима
свратит на ону кафу из почетка овог записа.
***
Чекајући Јовану.
За сва времена.
„Е мој фрајеру, ти си наиван ако мислиш да то пали код нас.
Имаш добар дриблинг, а правиш се луд, тебе треба на суд…“
Баш за сва времена .
„Азра“
