---
title: "Како правилно да користите клима уређаје када су паклене температуре"
date: 2025-07-07
category: Занимљивости
url: https://backapalankavesti.com/zanimljivosti/zivot/kako-pravilno-da-koristite-klima-uredjaje-kada-su-paklene-temperature/
---

Међутим, сем уобичајених техничких упутстава, потребно је и познавање и поштовање одређених здравстевних препорука, како не би дошло до угрожавања здравља корисника. Ово су препоруке Градског завода за јавно здравље Београда.

Ризици неадекватног коришћења клима уређаја могу бити „банални“ – прехлада, краткотрајна главобоља и слично.

Међутим, неправилно коришћење може довести и до озбиљних последица услед подхлађивања одређених делова или читавог тела: Неуралгије – болови дуж нервних завршетака, парезе или парализе мишића и нерава, реуматске тегобе – укоченост, мигренозне главобоље, пад имунитета, топлотни шок при наглом изласку у спољну средину и др.

Ефекти коришћења расхладних уређаја и система који функционишу на принципу рециркулације ваздуха доводе до бржег ширења проузроковача респираторних заразних болести у просторији, када у просторији борави више особа, од којих нека има испољене или прикривене знаке оболења, односно излучује проузроковаче у спољну средину.

У периоду трајања епидемије коронавируса наведено може имати значајне епидемиолошке последице.

Расхладне уређаје укључивати када је температура спољашњег ваздуха већа од 30°С. Када су спољашње температуре ниже, не укључивати расхладне уређаје јер се могу обезбедити повољни микроклиматски услови природним проветравањем затвореног простора.

Оптимална температура ваздуха затвореног простора током летњег периода треба да је за 5-10°C нижа у односу на спољну температуру ваздуха, односно лети да се креће у распону 24 – 28°C.

Треба подесити обим вентилације и климатизације на ниже вредности протока ваздуха, а на унутрашњим отворима подесити положај жалузина за усмеравање ваздуха тако да присутне особе нису у струји ваздушног тока.

Уколико се ради о централним системима за вештачку вентилацију и климатизацију омогућити подешавање са максимумом удела свежег ваздуха.

За вентилацију и климатизацију затвореног простора препоручује се примена система са ХЕПА филтерима, који се морају редовно одржавати, чистити и мењати, у складу са произвођачком спецификацијом.

Потребно је повремено напуштати просторију односно померити се из зоне кретања расхлађеног ваздуха и повећати проток и степен хлађења ваздуха у периодима када корисници нису у просторијама.

Такође, потребно је и редовно и често комплетно проветравање просторија отварањем прозора, у периодима дана када је спољна температура нижа.

Појачати мере чишћења и дезинфекције извода, филтера, решетки и свих делова система који су техничким процедурама предвиђени.
