---
title: "Како се заштитити у периоду екстремних врућина?"
date: 2025-07-07
category: Занимљивости
url: https://backapalankavesti.com/zanimljivosti/zivot/kako-se-zastititi-u-periodu-ekstremnih-vrucina/
---

Екстремна врућина може изазвати озбиљне и потенцијално фаталне здравствене проблеме попут исцрпљености и топлотног удара, срчаног и можданог удара, а могу неповољно деловати и на постојећа здравствена стања.

У ризичније групе спадају особе старије од 65 година, бебе и мала деца, труднице, особе с дијабетесом, високим притиском, особе које су прошле процес трансплантације и многе друге групе, пише Живим.хр.

Будући да не можемо деловати на температурне екстреме, остаје нам само да се адекватно припремимо за велике врућине.

Знојењем губимо више течности због чега долази до дехидрације што можемо приметити кроз осећај жеђи, вртоглавице, сувоће уста, умор и тамнију боју урина. Како бисмо избегли ову најчешћу грешку, важно је уносити у тело довољно течности.

– Препорука је да пијете негазирану воду и нискокалоричне напитке без кофеина, алкохола и шећера.
– Избегавајте директну изложеност сунцу у периоду између 10 и 17 сати.
– Ако користите клима уређај, потрудите се да не претерујете с ниским температурама. Разлика између спољне и унутрашње температуре не би смела да буде већа од седам степени Целзијуса.
– Поквасите пешкир и умотајте га око главе, па га ставите на ручне зглобове.
– Носите прозрачну одећу, шешир или капу и нанесите на своју кожу крему за сунчање са заштитним фактором
– Пре него што изађете из куће, замрачите просторије да бисте спречили продирање врућине директно кроз прозоре, а предвече и ујутру пролуфтирајте просторије.
– Кад излазите из куће, са собом понесите флашицу воде и држите се хладније стране улице, идеално уз зеленило.
– Физичку активност планирајте за најхладнији део дана, рано ујутру или касније послеподне.
– Пратите савете стручњака.

Особе старије од 65 година осетљивије су на врућине јер се њихова тела могу мање прилагодити променама температуре. Такође, у овом животном добу изгледније је да ова рањива група већ има одређене здравствене проблеме и користи лекове који могу ометати способност тела да регулише температуру.

Ако се налазите у овој групи, свакако се посаветујте са својим лекаром о томе како најбоље прилагодити дозу лека током периода екстремних врућина.
