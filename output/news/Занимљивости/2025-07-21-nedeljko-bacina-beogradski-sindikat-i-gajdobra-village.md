---
title: "Недељко Баћина – Београдски синдикат и Гајдобра village"
date: 2025-07-21
category: Занимљивости
url: https://backapalankavesti.com/zanimljivosti/kolumne/blog-nedeljko-bacina/nedeljko-bacina-beogradski-sindikat-i-gajdobra-village/
---

„Ако се договоримо у дванаест сати, поштујмо договор.
Баш то. Нема академских петнаест минута, изгубило се,
рођаче. Изгубило се. Лута путевима Србије.
Стазама и богазама.“
(дерња се председавајући Комитета за националну безбедност
Офиса са четири промаје). „Само се ти дерњај“… гукну Лела.
„А сваким даном браве се школе“, заћутисмо.
А севет чега. Навукла се на очи, мрена од страха.
Полако са светлошћу. Шок. Терапија у току.
Младе руке милују и наду дају. Деца наша.
Пресече Мила. „Леп дан. У кошуљи би се могло ходат по граду. Би.
Жељени резултати се пишу под рубрику, десили су се у земљи
економског тигра.“
***
Време је за синдикате. Осми март пред вратима.
Празник за вође са подебљим стажом и оварисаним
потписом. Вежба чуда чини.
Кад су другови некадашњег Комбината за Осми март
Попили сто двадесет литара вискија „џонија шетача“
мудро руководство укинуло празник другарица.
Кеш је кеш. Синдикалне вође у бедак. Не ложе се више толико,
мање рођаче мање, увек нека штела упали.
Загледаше се Мила и Лела.
Окренух главу, нађох се у послу, јест да је Осми март,

ал ето. Отежао динар, па никако из џепа да се покрене.
***
У завичају прангија „ Београдски синдикат.“ БС.
Однекуд свратили. Наши су, Милица, Ива, Вишња.
Савест. Иза њих екипа, која запаћена у дубину панонске
црнице не мисли да мрда,нигде где нема мириса завичаја,
небеске капе, наде, мира, утехе.
Екипа, која на данашњи дан, четвртак 6. Марта 2025.
живи део мог живота поред Споменика, подно цркве
светог Мартина. Одрастање неко давно и закључано .
***
Остали су пелцери. Неко запамтио. Неком пошло за руком.
„Београдски синдикат“ не мрда без велике приче.
Такав бенд. Велике тезге и велики градови.
Ускурац власти. Свакој. Зато сочно и креће прича
„Суштина је ослобађање малих средина, јер је ту током
ових година била најжешћа репресија, тако да је тај подвиг
сан изласка људи, заиста око за сваку подршку.“
Од срца и пуних уста уводничари Феђа.
„Кад смо добили поруку од њих (Милица, Ива, Вишња и екипа)
дали бисмо дошли у Гајдобру, искрено нисмо ни знали,
где је тачно Гајдобра. Сад нам је пуно срце…“
никако дочекати Феђу.
Он обично адвокатски закуца, поче скаска.
„Тренутна ситуација, како видимо поприлично је драматична,
Имамо побуњени народ који је устао против мафијашко
издајничког режима и сада је буквално, оно што се каже
ми или они…!!!
Оптимистички ми. Овери рођаче, овери, луд не буди
клади се на добитничку карту.
***
Кад се легло у Гајдобри, буде то добро. Буде.
Ваљда ће још моји исписници, са тврдом божјом вољом,
гарантоват да је то био живот, ван таки.
Уз „Бијело дугме“, „Дивље јагоде“,“Парни ваљак“,“ Електрични оргазам,“
„Последњу игру лептира“, „Зану“ , „Смак“, „Рибљу чорбу“ (све заједно
Плус Бајага) „Гриву“, „Цврчак и мраве“,“ Сцорпио“, гитаријаде оне прве…
Даље не морам ето данас „Београдски синдикат“.
И рата било није.
После ударише народњаци, Мирослав Илић, Весна Змијанац,
Маринко Роквић, Лепа Лукић, Ацо Лукас, наравно Џеј,
Жељко Самарџић, те они „ко те има , тај те нема“
И онако успут би рута „Гаравог сокака“ бре.
Ето сад академски „Београдски синдикат,“ да погура
рушење златног доба, тренажу економског
тигра, без зуба и све онако одреда за Џ.
Све то за почетак неког нереалног доба, добродошла
светла велеграда Београда, на дружење шкиљавих лампи
мога завичаја.
Сан један стари и сећање.
Митрополит Црногорско приморски Амфилохије, одликовао је
Музички састав „Београдски синдикат“ златним ликом
Светог Петра Другог Ловћенског Тајновидца.“
Тек толико да зна народ.

Божјом милошћу.

***
„Ти би опет Швабо да стављаш нам букагије
да копаш и бушиш, отвараш компаније.
Некад децу стрељао, сад убијаш лаганије.
Ауф виедерсехцн барабо, мрш из моје авлије.“
Будућа нека прича забележиће, да су потомци
швапских голубова штросера, ремера, малтезера
После претњи БС подигли се у јато и окренули лет
у непознатом правцу. Никад се не зна. Баш никад.
***
Одушевљени смо ово је неки нови ниво.
Хвала свима који су били део овога, као и „ Београдском
Синдикату“. Жао нам је оних који нису били ту, не знају
шта су пропустили, „ написа Ива поруку испред екипе.
Моја се екипа смешка. Знам зашто.
Зна и мој завичај, кога у овим гуравим временима
треба ставити на чело.
„Полазак : центар Гајдобре 13,00 часова, циљ Бачка Паланка
Недеља 09.03.2025.“
Потпис Милица и Вишња.
***
Не куња наш Комитет. „Ајде мало да тихујемо“

прозбори Лела.
„Паметница“, подржа је пленумски Мила Веселица.
А ја. Нек будем ту негде и записујем
може неком затребат, па да се не баци.
Кад су заграјали „Синдикалци „ ушима се покрише
и побјегоше , тако кажу , ЋАЦИ.
