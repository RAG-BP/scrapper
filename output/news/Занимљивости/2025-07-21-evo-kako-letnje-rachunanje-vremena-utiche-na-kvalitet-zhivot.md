---
title: "Ево како летње рачунање времена утиче на квалитет живота"
date: 2025-07-21
category: Занимљивости
url: https://backapalankavesti.com/zanimljivosti/zivot/evo-kako-letnje-racunanje-vremena-utice-na-kvalitet-zivota/
---

Сваке године, два пута годишње, милиони људи широм света померају казаљке на својим сатовима, једном унапред у пролеће и једном уназад у јесен. Летње рачунање времена сваке године изазива бројне расправе, док неки тврде да доноси бројне предности, други истичу његове негативне последице, посебно по здравље.

Идеја о померању сата потиче још из 18. века, али је озбиљније примљено тек у 20. веку, посебно током Првог и Другог светског рата.

Основни разлози увођења био је уштеда енергије, јер су дужи дани омогућавали мање коришћење вештачког осветљења и других енергетских ресурса.Главни разлози за увођење су били уштеда енергија, да се људи прилагоде природној светлости, користећи је више током дана. Затим и повећана продуктивност и активности на отвореном и мање саобраћајних несрећа у вечерњим сатима. Док из економског улга, неки сектори попут туризма и угоститељства бележе раст прихода, јер људи проводе више времена ван куће.

Ипак, у модерном свету, где се енергија троши на клима уређаје, рачунаре и вештачко осветљење, показало се да бенефити и нису толико значајни како се мислило.

Иако су разлози за његово увођење били практични, бројне студије показују да померање сата може имати негативан утицај на људски организам.

Један од највећих проблема са преласком на летње рачунање времена јесте поремећај циркадијалног ритма, унутрашњег биолошког сата који регулише сан и будућност. Када се сат промени унапред, тело се мора прилагодити ранијем буђењу, што може довести до несанице, умора и лошег квалитета сна.

Истраживања су показала да првих неколико дана након преласка на летње време долази до повећања броја срчаних удара и можданих удара. Недостатак сна и нагла промена ритма могу повећати ниво стреса и утицати на крвни притисак.

Промена времена може утицати на ментално здравље, посебно код особа које су осетљиве на промену у ритму сна. нека истраживања сугеришу да померање сата може повећати ризик од сезонске депресије и осећаја анксиозности.

Због губитка сна, многи људи пријављују проблеме са концентрациом и фокусом у данима након преласка на летње рачунање времена. Студије показују да чак и мала промена у сну може утицати на доношење одлука и брзину реакције, што може повећати ризик од незгода на послу и у саобраћају.

Неки научници верују да померање сата може утицати на метаболизам, јер мења време оброка и осећај глади. Поремећен ритам може допринети повећаном уносу калорија и нарушавању телесне равнотеже.

Све више земаља разматра укидање померање сата, јер су користи минималне, док су негативни ефекти све очигледнији.
