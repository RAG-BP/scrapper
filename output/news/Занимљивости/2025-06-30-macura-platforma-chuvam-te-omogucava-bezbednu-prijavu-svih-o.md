---
title: "Мацура: Платформа „Чувам те“ омогућава безбедну пријаву свих облика вршњачког насиља"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: cuvamte.gov.rs
            Министарка без портфеља задужена за координацију активности у области родне равноправности, спречавања насиља над женама и политичког и економског оснаживања жена, Татјана Мацура позвала је, поводом Међународног дана борбе против вршњачког насиља, сву децу, родитеље, наставнике и грађане да користе платформу „Чувам те“ која омогућава безбедну пријаву свих облика вршњачког насиља.
Како је саопштено из њеног Кабинета, она је истакла да та платформа пружа и бројне едукативне садржаје, савете стручњака и ресурсе за правовремену реакцију у случају насиља.
„Позивам све родитеље, децу и наставнике да искористе ресурсе платформе ‘Чувам те’, да погледају све корисне информативне и едукативне садржаје који су им на платформи доступни, да разговарају са децом и да се охрабре да пријаве уколико су сами или је неко други жртва насиља“, изјавила је министарка.


Она је истакла да је превенција вршњачког насиља један од приоритета рада њеног Кабинета, као и да је неопходно да се родитељи, наставници, институције и медији укључе у стварање безбеднијег окружења за децу.


Србија се придружује обележавању Међународног дана борбе против вршњачког насиља, познатог као Дан розе мајица, а овај дан је посвећен подизању свести о важности борбе против вршњачког насиља, промовисања толеранције, емпатије и солидарности међу младима.
Како се наводи, Дан розе мајица, обележава се широм света од 2007. године када је један ученик из Канаде био мета вршњачког насиља зато што је носио ружичасту мајицу у школи, а његови другари су у знак подршке следећег дана организовали акцију и масовно обукли мајице у истој боји, шаљући снажну поруку против насиља.


Симболика овог дана нас подсећа да заједничким снагама можемо направити разлику и изградити друштво у којем је насиље неприхватљиво.
„Кабинет ће наставити да пружа подршку иницијативама и пројектима који се баве превенцијом вршњачког насиља, јер свако дете заслужује да одраста у безбедном и подстицајном окружењу“, наводи се у саопштењу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
