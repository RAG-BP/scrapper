---
title: "Одмах смо знали шта је: Мобилизација!"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Ратни дневник др Борислава Увалића, лекара – капетана прве класе аустро-угарске војске, је оригиналан историјски документ, чији садржај актуелизује до сада необјављен познат став појединца, који су се мимо своје воље нашли у вихору великог рата. Из рукописа дневника, можемо пратити мобилизацију у Старој Паланци, борбе на Дрини и прелаз у Срем. Такође, преко описа др Увалићевих неретких одсустава кући, имамо увид у Паланачке прилике тих ратних година. 

Белешке из Светског рата од 26. јула 1914.
Хоћу у овим белешкама, да догађаје и мој живот у рату са неколико речи опишем и тако сачувам од заборава. Била је субота у подне, када су „Пештанске новине“, од 25. јула 1914. године јавиле неочекивани глас, да је наша држава (тада је Срез паланачки био у Аустро-Угарској), уручила ултиматум Србији и да ће до 6 сати увече, решити хоће ли доћи до рата или не. То после подне смо, код нас у ходнику, расправљали ја (др Борислав Увалић), Небојша (старији брат) и Браца Добрилин (сестрин муж), све могућности. Женске су биле све узбуђене. Браца је предложио да одемо у кафану и да тамо дочекамо телеграфске извештаје, па да знамо на чему смо. Ја нисам био за то, хтео сам још једну ноћ да мирно спавам. И заиста, легао сам рано и спавао добро.
26. јули 1914.
Била је недеља – јутро, још сам био у постељи, када сам чуо добош на улици. Одмах смо знали шта је: Мобилизација! Ја сам потражио моју пучко-усташку исказницу, констатовао сам да спадам XИИИ-том Загребачком Кору и да морам наруковати XXV-тој Домобранској пуковнији у Загребу. Нашем редовном животу беше крај. У Паланци су прогласили мобилизацију, ИВ Кора. После подне, ја и Браца пођемо у Илок да дознамо да ли је XIII Кор мобилисан на Дунаву, већ дознамо да јесте и вратимо се кући да се спремимо, јер сутра ујутру, хоћемо већ да пођемо. Ја у Загреб, Небојша у XВИИИ Домобранску пуковнију у Осијек, а Браца његовој пуковнији у Бечкерек (Зрењанин). Сви смо утучени, како ћемо жене саме оставити, а баба (отац Бориславов – Срдан), мама (Марија) и Вида (сестра Видосава), нису код куће. Треба вечерати, не можемо ни јести. Легли смо око 10 сати, деца су заспала (кћи Олгица и син Радивој), али ја и Ива (супруга Иванка), нисмо ни тренули целу ноћ.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
