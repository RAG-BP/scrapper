---
title: "Данас је Марковдан"
date: 2025-07-21
category: Занимљивости
url: https://backapalankavesti.com/info/crkvene-vesti/danas-je-markovdanu8ojf2/
---

Свети Марко је честа крсна слава у Шумадији, али и слава појединих градова и места. Свети Марко је био Јеврејин, из племена Левијева. Уврштен у 70 светих апостола Христових, најпре је пратио Светог Петра који га је и поставио за епископа.

На молбу верних римских хришћана, написао је Јеванђеље, које је лично Свети Петар прегледао и потврдио као истинито. Проповедао је Христову веру у Аквилеју и Египту, саградио многе цркве и постављао свештенике.

Чинио је многа чудеса, па многи тада повероваше у Исуса Христа и крстише се. Наставио је пут у Александрију, где је многе превео у хришћанство, због чега га бацише у тамницу. У тренутку његовог погубљења, небо се отворило и догодио се јак земљотрес.

Његове свете мошти у 9. веку, пренете су у Венецију, и најпре покопане у дуждевој капели, а потом у 11. веку у нову, сада широм света познату Цркву светог Марка. Данас се пољски радови избегавају. Не ваља на овај дан ни спавати, да се не би спавало преко целе године.

Свети Марко је честа крсна слава, али и слава појединих градова и места.
