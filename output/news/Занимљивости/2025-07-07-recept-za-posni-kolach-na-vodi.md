---
title: "Рецепт за посни колач на води"
date: 2025-07-07
category: Занимљивости
url: https://backapalankavesti.com/zanimljivosti/recepti/recept-za-posni-kolac-na-vodi2/
---

Састојци: 4 шоље белог брашна, 4 шоље пшеничног гриза, 2 шоље шећера, 100 грама млевених ораха (или рогач, млевени мак, кокос), 1 ванилин шећер, 1 прашак за пециво, нарендана кора лимуна и поморанџе, 4 шоље воде. Још је потребно 100 грама сувог грожђа и 3 кашике гриза. За прелив: 4 шоље шећера, 4 шоље сока од поморанџе, 1 поморанџа.

Припрема: Суво грожђе прелити са врелом водом и оставити око десет минута да набубри. Процедити га и умешати са гризом. Све састојке горе наведене одједном измешати, можете умутити миксером и оставити да тесто мало одстоји, око 10 минута. Излити у плех који треба предходно обложити пек папиром. Одозго набацати суво грожђе и ставити да се пече у већ загрејану рерну на 170 или 180 степени ( зависи од ваше рерне). Отприлике се пече 20 минута, а за то време је потребно скувати сируп. Сок измешати са шећером, убацити поморанџе и кувати око 20 минута. Воће извадити и са врелим сирупом прелити врео колач.

Оставите да се колач прохлади око 15 минута, исеците коцке и пустите да још упије сируп. Можете још печен колач избоцкати чачкалицом да боље упије. Најбоље је да га послужите за пар сати или сутрадан.
