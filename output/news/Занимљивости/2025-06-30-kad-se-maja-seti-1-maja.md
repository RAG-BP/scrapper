---
title: "Кад се Маја сети 1. маја"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Кад се само сетим колико смо сви једва чекали тај фамозни Првомајски уранак. Добро, није увек био уранак, али се свакако обележавао. Од када ми сећање сеже, дакле од најранијег детињстава, данима уназад се договарало и преговарало где и како ће се обележити Празник рада.
На крају је то обично била десна старана бента, контра од оне према мосту, да се разумемо, и вазда негде далеко од игралишта. Сада када сам као велика, схватам да нам у то време игралиште и није било потребно.
Окупи се ту ужа и шира фамилија, ни сама не знам број. Једни вуку столове, други вуку столице, трећи храну, четврти пиће и тако даље и тако ближе … Ми деца смо обично били задужени да понесемо лопту и да пустимо одрасле да спремају роштиљ и славе тај Празник рада на њихов начин.


Нисам разумела зашто се то зове баш Празник рада, јер реално сви га чекамо како би смо од тог истог рада мало предахнули, али добро. Нећу да се бавим познатом историјом настанка празновања истог.
„Празник рада, 1. мај освануо радостан …“
Дакле, осване тај фамозни 01. мај. Наравно, тата као запета пушка диже нас све на ноге лагане. У колима је још предходне ноћи било све спаковано, да се случајно не губи време ујутру. Када кажем све, мислим и на колекцију музичких касета које ће се евентуално слушати. Ја не знам да ли сам дошла или пошла, али као војник се спремам за тај, како закључујем важан дан. У кола се још пакују храна и пиће па правац бент. Наравно уз пут се налазимо са остатком уже и шире фамилије, па онда као какав караван идемо заједно.


Предводник колоне шмека најбоље место на коме ћемо се сви ђутуре сместити. Нема мобилних телефона да се зивка, преговара и договара око погодног места у току вожње, него где застане караван то ти је што ти је.
Креће искрцавање. Ствари, као да смо се ту доселили а не да смо дошли на једнодневни излет. Креће оно чувено, вуци ствари од горе са пута из кола, доле крај шуме (да, некада је ту била густа шума), па тако пар пута горе доле. Када се то заврши, онда ваља нешто и попити док се већ припрема место за роштиљање. И тако све почне …
Поменух да у то време нема мобилних телефона а нема ни блутут звучника и осталих савремених апарата. Опције за музику су у то време биле следеће: транзистор ако хоћеш да слушаш радио станице, музика из кола ако желиш одређену касету или пак да сами певамо. Било је ту разних комбинација.
Измиксају се ту разне врсте музике истовремено, јер Боже мој, нисмо ми ту сами. Већ се скупила позамашна група људи. Нико ником не смета и сви се добро забављају. Ми деца поготово. На располагању читав спектар игара и риквизита: лопта, рекети и лоптица, ластиш, жмурке, школица,… Ма лепота!
Не гледа се ни ко је са ким дошао ни колико ко година има, играмо се сви заједно. У међувремену, одрасли су омађијани мирисом роштиља, мајским сунцем и укусом пива. Наравно за ово последње крива је врућина.
Оно чега се не сећам јесте да је тих година падала киша за 01. мај. Увек је био као што каже песмица коју смо сви у школи, уочи празника певали: „Празник рада, 01. мај освануо радостан. Песма, цвеће, сунчев сјај и поворке у бескрај“, даље се не сећам песме али се сећам да је заиста тако и било.
Све у свему некако је увек било лепо. Заборавиш и то што си на „сабајле“ устао, јер си увек могао да се спустиш на траву и одмориш, без размишљања о томе да ли има крпеља и којечега у њој.
Године су прошле, али се ствари бар по питању прославе Међународног празника рада, нису много мењале. Пече се роштиљ, људи се труде да се опусте на разне начине, да се друже. Музичке касете и транзистори су отишли у историју, али се музика и даље чује.
Ауторка: Маја Каран

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
