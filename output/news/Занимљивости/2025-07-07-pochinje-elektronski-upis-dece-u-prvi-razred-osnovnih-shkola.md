---
title: "Почиње електронски упис деце у први разред основних школа"
date: 2025-07-07
category: Занимљивости
url: https://backapalankavesti.com/zanimljivosti/mladi/pocinje-elektronski-upis-dece-u-prvi-razred-osnovnih-skola/
---

Заказивање термина за тестирање почиње данас, док су термини за тестирање расположиви у периоду од 1. априла до 31. маја и њих креирају овлашћена лица у основној школи, саопштила је еУправа.

Приликом доласка у заказани термин ради тестирања и уписа детета није потребно да родитељи прилажу било каква документа, јер ће их школа прибавити електронски по службеној дужности.

Кад родитељ покрене услугу, која је доступна на српском и на језицима националних мањина, потребно је да одабере школу којој дете територијално припада, понуђени термин у школи и попуни основни сет података и кликне на дугме Поднеси.

Податке која ће школа прибавити електронски по службеној дужности су они из:

• Извода из матичне књиге рођених;
• Уверења о пребивалишту;
• Уверења о завршеном припремном предшколском програму;
• Потврде о обављеном лекарском прегледу.

Уколико је лекарски преглед обављен код приватног лекара или у војној здравственој установи, потребно је лично донети лекарско уверење.

Да би родитељ уписао дете у школу електронски потребно је да буде регистрован корисник, односно да има креиран налог на државном порталу за електронску идентификацију eID.gov.rs.

• Након успешне регистрације потребно је да се пријави на Портал (упутство за пријаву);

• Из менија се потом одабе Услуге > Образовање > еЗаказивање термина за упис, где се може прочитати детаљан опис те услуге;

• Након покретања услуге еЗаказивање термина за упис треба одабрати опцију Подношење пријаве, изабрати школу у којој родитељ жели да закаже термин за тестирање ђака и упис, а потом се одабере термин.

Родитељима или другим законским заступницима ће током трајања уписа у основне школе сваког радног дана од 8 до 15 часова бити доступан и контакт центар Министарства просвете на броју телефона 011/73-505-57.
