---
title: "Умотан у новине, пронађен је Меотски мач из Нештина у Градском музеју у Бачкој Паланци"
date: 2025-07-21
category: Занимљивости
url: https://backapalankavesti.com/zanimljivosti/iz-nasih-krajeva/meotski-mac-iz-nestina-pronadjen-u-gradskom-muzeju-u-backoj-palanci/
---

Занимљиво је да је Коледин у тексту навео да је приликом прегледа археолошког материјала у депоу Градског музеја у Бачкој Паланци, откривен овај кратки гвоздени мач непознатог порекла. Осим места проналаска – Нештина, о овом предмету нема других података.

Мач има кратко и широко сечиво, док му је дршка обликована попут трна. Његова накрсница је зарубљена са обе стране, што је карактеристика мачева који су првобитно приписани Аланима, иранско-скитском народу, познатом по својим ратницима. Током њихове миграције ка западу и службе у касноантичкој римској војсци, овакво оружје се проширило широм Европе. Сматра се да потиче из периода између последње четвртине 4. и краја 5. века.

Занимљиво је да овај мач није био евидентиран у музејској збирци. Пронађен је умотан у старе новине, уз лист папира на којем је писало „Нештин“. Претпоставља се да је реч о случајном налазу који је поклоњен музеју током деведесетих година прошлог века, али тачне околности његовог доспећа остају непознате.

Комплетан текст Јована Коледина о Меотско мачу из Нештина можете прочитати ОВДЕ
