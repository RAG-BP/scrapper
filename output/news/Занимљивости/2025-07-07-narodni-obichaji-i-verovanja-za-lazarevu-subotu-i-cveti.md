---
title: "Народни обичаји и веровања за Лазареву суботу и Цвети"
date: 2025-07-07
category: Занимљивости
url: https://backapalankavesti.com/zanimljivosti/obicaji/narodni-obicaji-i-verovanja-za-lazarevu-subotu-i-cveti/
---

Врбица се увек прославља суботом, дан пред празник Цвети, а обичај је да се на Лазареву суботу носе гранчице врбе, што симболично представља догађај уласка Исуса Христа у Јерусалим. У храмове се уносе врбине гране које остају тамо до недеље, односно до Цвети, а оне симболизују палмине гране којима су хришћани поздрављали Спаситеља на уласку у Јерусалим.

Лазарева Субота се назива по догађају када је Исус Христос у Витанији васкрсао Лазара, па овај дан обележава победу живота над смрћу, светлости над тамом. Ово је радостан празник који доноси срећу, добре вести, а посебно се повезује са осмехом и срећом деце.

Христос је пролазећи кроз Јерусалим рекао: „Пустите децу к мени, јер таквих је царство небеско“. Деца на овај празник стављају око врата звончиће, а сви од врбиних гранчица праве венчиће за главу. Кућа се на овај дан китила врбиним гранчицама и цвећем. Након Лазареве суботе, стижу Цвети са разним обичајима.

На крају претпоследње, шесте недеље Ускршњег поста, православни верници прослављају свечани улазак Исуса Христа у Јерусалим односно Цвети. Овај покретни празник, који се увек празнује недељу дана пре Ускрса, установљен је крајем петог века као успомена на последњи улазак Исуса Христа у Јерусалим и на последњу недељу његовог живота.

Наиме, када је Христ дојахао на магарцу у Јерусалим, људи су га дочекали палминим гранчицама што је израз дубоког поштовања и високе почасти. Магарац симболизује мир те је ово био долазак Принца мира.

По наровном веровању, Цвети почињу умивање водом у којој су на Врбицу потопљени цветови како би укућани били румени и здрави. Ево још неких обичаја и веровања која прате овај дан.

Од свих обичаја, најбитније је посветити се духовном развоју, кроз молитву, љубав према ближњем, славу празнику новог живота, Васкрсу, који долази, са миром у срцу. На овај празник одвојите време за себе и добро размислите о својим следећим корацима.
