---
title: "Лимунада за децу и одрасле"
date: 2025-07-07
category: Занимљивости
url: https://backapalankavesti.com/zanimljivosti/mladi/limunada-za-decu-i-odrasle/
---

„Ми смо пре свега добри другари, па смо се лако договорили да почнемо са овим послом. На основу прва два – три дана, колико се бавимо прављењем и продајом лимунаде, веома само задовољни. Идеја је била моја али и моје другарице Лене, која нам се у уторак нешто касније прикључила. Паре које добијемо од продаје лимунаде, углавном ћемо уложити у хуманитарне сврхе. Мањи део новца ћемо задржати за себе. Сваки дан смо у центру Бачке Паланке од 13:30 до 18 сати. Највећи део распуста ћемо бити управо у центру нашег града, нудећи и продајући суграђанима овај освежавајући напитак. Лепше нам је да овако проводимо распуст, него кући уз телевизор и мобилни телефон. Планирамо да донесемо и мале расхладне – термос уређаје и нашим муштеријама понудимо и хладну лимунаду“, рекла је за БАП Вести Миона, симпатична десетогодишња девојчица, једна од две сестре Давидовић, које учествују у уличној продаји лимунаде.
