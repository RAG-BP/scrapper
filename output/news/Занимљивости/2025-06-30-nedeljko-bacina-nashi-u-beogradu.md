---
title: "Недељко Баћина – „Наши у Београду“"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

***
„Збуњени смо. И једни и други.
Па се привид чини да смо на две поле пресечене.
Општа дрека и најезда скакаваца позобљаће нам још
једно пролеће у Србији. Ропац.
Ето ово ми се не чини, забринуто лице Поглавице,
ђозлуке мало, мало намешта,
смишља лажу. Она је ту.
Чим се уста покрену.
Бива одбегли омладински батаљон
педала кроз пустаре Мађарске.
У налету је и кошава.
Тужни сирак без игде иког свог.
Надомак су Алпи, педалења до последњег
осмеха. Оно најлепше и једино
што извозимо без печата и нужних папира,
декларација, узурпатора, корупција.
Чисто као суза, људетина млада и српска.
Распродаја до бола сржи коштане.“
Педала, а лажа крену испод сваког хауга,
набуситог Поглавице. Лажа да се возикају по Европи.
Лоптице скочице, мало комбијем, мало
„Заставицом“, („Тамић „ остао у квару)
па би хероји да буду. Јесте да није.
Ако је његово огледало укриво уденуто
одвајкада,
не мора и наша мала и велика истина.
Тако…
Напумпаше наши до Стразбура.
Повуче се Поглавица и разапе шаторе ладно,
па да нарикача крене:
„Шта се бјели у гори зеленој (испред Скупштине камп.)
Јел, те ? Јесте.“
***
„Збијамо нејачке редове.
Петљамо са новим странама за писанију историје.
Потрошени смо, увелико смо фелерична роба.
Ништа од бившег нешто што се давно испотирало.
Сабирни смо центар за оне моћне бројеве.
Бубе које никад не полете.
Терет смо и причи свакој.
Данас могу записиват по вољи и жељама
у тргању за истином, која је крива у слободном паду.
Још данас. Племе у круговима.
Поглавица у сигурици. Дремка после његове и
имагинације домаћих и страних плаћеника
ухваћених у мрежу кишобрана, који има десет шугара,
уђеш а вани нема.„
***
Најлепши од најлепших. Румене се аутобуси за Бгд.
„Тица ластавица“. Ма Добривоја ми нема, да завиче
„Мој Купресу… жаруља која не трне…“
Товаре се ћаци. Ударне тачке
у нашој Паланци. Све по протоколу, гаравом.
За Јову, главног Ћација из мојих прича,
резервисане шараге, габарити са прикључцима,
све са употребном дозволом.
Цврчак цврчи. Цврчи од неба, до земљине црте.
Кренула паланачка експедиција часних намера, младе
Демократија уроњена у јагњетину, са кајмаком младим.
Поштење које дише.
Капак на експресу, пристојни заветници
„ни педаљ српске земље, ходочасници
„за једног убијеног Србина“.
А тек маратонци у одреду „шешељуга“.
„Дођи друже до Србије све уже“. Јелте.
Пуним капацитетом, једини мајсторе мој.
Часни људи у одбрани „отете Србије“.
Бива танге франге.
Екипа по Јусу-у. Милош филозоф, Јово Ћаци,
Терика троцевка, Мира Гистра,
Мита Делија, Лила звана – И ја би-,
Умало заборавих, Божа звани Возић…
Све по списку апсолвентском, горе доље,
збрда здола. Ајд срећно, сивој маси лобање
Из Паланке Бачке.
Укрцала се чељад напредњачка.
Пут далек. Београд на води, неко просука.
Какви, Скупштина…
Зажди неко са силоса праћком. Тане. Звекну.
Лудаци из режимских информатора , казаће
– пуцањ у ходочаснике-.
Ми домаћи знамо да је нека праћка опаучила.
Побегао врабац. Сирота и усамљена зелена грана.
Срећан вам пут за Ћациленд драги моји Паланчани.
И немојте заборавити никог у повратку.
„Птица си слутилица“, кори Мила.
„Луталица“.
„Ругалица“.
Прави се српски свет, по ко зна који пут.
***
Код Шаровића су на каналу „Без цензуре„.
Таламбаса се у Србији навелико, радост пршти.
Вашар нам у крви.
Заоргало се на све стране,
родољупци, патриоте, србенде,
гегулад, књига „Буди ти мени миран“.
Орас ђеда Баје малог Книнџе, заиграло ужичко.
Мени се дало на носталгију, хоћу „глуво гламочко“.
Тако би ја, а она би неку серенаду,
„Љубе моја“, е то било, сад запамти где сам стао и гле…
На распродаји шешир професора за ситне издаје.
„Ко те има, тај те нема“. Е Бане, Бане,.. некад добри сине.
Мучи бато мој, магаре једно. Све нам на весеље.
Клео ми се Јово Ћаци, да су трубе удариле за весело
друштво из Паланке Бачке. Ваљда због оног танета
из праћке. Гнездо на врх силоса.
Кака и лажа. Весели се народе мој у чизмама
са високом петом. Весели. Све до даске и последње
јоте памети. Ето тако да
„не мисли Србија цела, да је Паланка игранка…“
Повратак у тишини. Нема на парове преброј.
***
Последња вести на „Бап дешавања „
„Човек је нестао после митинга, трагају за њим
од суботе. Малеш се јавио телефоном,
али и даље није пронађен“.
„Нестају нам људи“.
Јована штанца обавештења.
Туга је у облацима, истина у:
„Безначајан човек тежи да има власт,
шта би друго.
Једина шанса му је да украде и да зајебе
да нешто направи да има неку важност
иначе је нико и ништа. „
Аналитика у току.
Заживело
„Ко не скаче, тај је ћаци““
Нема даље.
Ни назад.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
