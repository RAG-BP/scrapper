---
title: "7 предлога за ручак који ће вам се сигурно свидети"
date: 2025-07-07
category: Занимљивости
url: https://backapalankavesti.com/zanimljivosti/recepti/7-predloga-za-rucak-koji-ce-vam-se-sigurno-svideti/
---

Уколико је понављате готово сваког дана ово је одличан прелог за вас, пише Stvarukusa.rs

Није проблем скувати, проблем је пронаћи свакодневно инспирацију, а да се јеловник не сведе на 4 састојка. Сваки дан исто, само са другим зачинима.

Уколико и ви мучите овакву муку, ми имамо решење за вас. Ово су предлози за ваш ручак у наредних 7 дана.

Потребно је:

1 кг младих тиквица
3 – 4 струка младог лука
1 шаргарепа
150 г куваног интегралног пиринча
2 јајета
200 мл павлаке
2 – 3 кашике першуна
2 чена белог лука
100 г ренданог сира

Потребно време за припрему јела: 45 мин

Тиквице опрати, ољуштити и насећи на колутове или листове, посолити их и оставити да одстоје и пусте воду, опрати их под млазом хладне воде. Пиринач скувати и оцедити од воде. Ватросталну посуду подмазати са врло мало уља, ставити ред тиквица, преко тиквица пола поврћа, преко поврћа насецкан першун и нарендани сир, опет тиквице па остатак поврћа, першуна и наренданог сира. На крају завршити са тиквицама. Пећи у рерни око 20 минута на 180 степени. Умутити јаја, додати павлаку и мало першуна и тиме прелити мусаку, ставити мало вегете одозго и вратити у рерну још 5 минута да се запече. Пријатно!

Потребно је:

400 г млевеног меса
једна главица лука
једно јаје
шоља пиринча
зачини

Сос:

једна везица мирођије
6 дцл млека
1 дцл павлаке
0,5 дл уља
3 кашике брашна

Потребно време за припрему јела: 45 – 60мин

Замесити ћуфте и мале куглице скувати у сланој води – око 30 минута. За то време скувати и припремити пире кромпир који може да се служи као прилог.

Сос од мирођије: На уљу кратко попржити мирођију уз додатак мало першуна. Додати брашно и попржити уз стално мешање и додавање млека и на крају соли. Кад је сос готов додати павлаку и добро промешати – сос треба бити ређи него иначе јер у њега треба ставити ћуфтице.

Потребно је:

За палачинке:

250 г брашна
3 жуманца
2 – 3 дцл млека и воде

бешамел сос
1 л млека
80 г брашна
80 г маслаца
мало нарибаног орашчића
мало соли, бибера
шака свеже нарибаног пармезана

Смеса за пуњење палачинки:

500 г спанаћа
200 – 300 г крављег сира
шака пармезана
једно јаје
мало орашчића, соли, бибера
30 г маслаца

Потребно време за припрему јела: 60 – 75мин

Најпре умесити палачинке од жуманаца, брашна, млека и воде, посолити те их испећи као обично. Идеално је да посуда није превелика, али у сваком случају касније их треба исећи на комаде дугачке 8 – 10 цм.

Бешамел: Растопити маслац, додати брашно и мешати док не почне пенити. Тада полако додавати хладно млеко и кувати десетак минута. Пред крај додати соли, папра и свеже млевеног орашчића. Ставити са стране и кад се прохлади додати шаку свеже нарибаног пармезана.

Смеса за пуњење: Очистити, опрати шпинат и грубо га насећи. У мало дубљој посуду ставити маслац и спанаћ, посолити и пустити да се на јачој ватри скува. Ако је потребно ставите поклопац у почетку, али га скините када спанаћ пусти воду јер она мора потпуно искувати. Када се смеса мало охладила, умешајте сир, јаје, шаку свеже нарибаног пармезана, орашчић и све добро измешајте. Пробајте да ли треба додати соли. Припремите ватросталну посуду или пекач у који ћете слагати замотане палачинке. Намазати пекач маслацом и на дно ставити слој бешамела.

Палачинке издашно намазати смесом од спанаћа и сира, затим додати кашику бешамела и премазати смесом за пуњење. Заролати и ако је потребно изрезати заролану палачинку на комаде од 8 – 10 цм. Слагати палачинке једну поред друге. Остатак бешамела богато намазати на палачинке и пазити да уђе између сваке од њих. Посути пармезаном и ставити још понегде комадиће маслаца. Ставити у загрејану рерну на 200 степени и пећи петнаестак минута док се не ухвати фина корица.

Потребно је:

6 – 7 већих кромпира
1, 5 дцл павлаке за кување
сол и бибер по жељи
стари хлеб
маслиново уље
зачини по жељи

Потребно време за припрему јела: 35 – 45мин

Крутони: Хлеб насећи на фине, прилично једнаке коцкице од 1 цм. У посуду сипати маслиново уље и зачине према жељи. Додати коцкице хлеба и лагано промешати. Све истрести равномерно у плех на који сте претходно ставили папир за печење и ставити у рерну угрејану на 250 степени. Пећи око 8 минута или онолико колико је потребно вашем шпорету да буду фино просушени, не изгорели.

Супа: Неколико већих кромпира ољуштите, нарежите на коцкице и ставите у лонац да се кува.

Кувајте 20 – 25 мин. Након што се кромпир скувао узмите штапни миксер те измиксајте кромпир у лонцу са водом са којом се кувао. Након што сте измиксали проверите густоћу, ако вам се чини прегусто, долијте мало кипуће воде. У смјесу додајте врхње за кување и промијешајте. Посолите и попаприте по жељи. Након додавања састојака по жељи прокувајте супу још 3 – 4 минуте.

Потребно је:

4 филеа
1 равна кашичица вегете или по укусу
1 равна кашичица морске соли или по укусу
1 кашика сенфа
3 кашике сусама
3 кашике уља

Потребно време за припрему јела: 30мин

Филе посолити, попрашити вегетом и бибером, по потреби. Премазати сенфом са обе стране те уваљати у сусам. Кратко пропржити на угрејаном уљу па смањити температуру. Скувати интегрални пиринач и послужити.

Потребно је:

500 г пилећих прса
једна главица лука
2 – 3 чена белог лука
2 шаргарепе
кромпир
зачини
брашно

Потребно време за припрему јела: 40 – 50мин

На мало уља пропржите лук и бели лук. Кад постане стакласт, додајте пилећа прса изрезана на коцкице, и шаргарепу. Пропржите све заједно, додајте повртну коцку, чашу воде и кувајте. Кад је месо омекшало, додајте поврће по жељи и кромпир изрезан на коцкице. Долијте још воде и кувајте 25 мин, односно док се кромпир не скува. Посолите по потреби. Кад је чорба скоро готова, припремите запршку. На мало уља пропржите зачинску паприку, додајте брашно и брзо мешајте да се не згрудва. Долијте воде из чорбе и мешајте док не прокључа. Затим запршку прелијте у чорбу, промешајте и наставите кувати још десетак минута. Чорбу пред крај зачините бибером, першуном и чиллијем.

Потребно је:

пилећа прса
мања зелена салата
парадајз, краставац, паприка, млади лук
мало панчете
2 кувана јаја

Прелив:

2 кашике павлаке
1 кашика сенфа
кечап и мајонеза
1 кашика балзамика
1 кашика маслиновог уља
1 чен белог лука

Потребно време за припрему јела: 25 – 35мин

Пилећа прса изрежите на мале коцкице и пропржите. Пред крај убаците у посуду и танке, мале комадиће панчете да се заједно пропржи. Поврће очистите и насецкајте. Тврдо скувајте јаја и нарежите их на осмине. За прелив измешајте све састојке.
