---
title: "Шта Шуле, Чавић и Мигел траже у Зајечару?"
date: 2025-07-07
category: Занимљивости
url: https://backapalankavesti.com/zanimljivosti/kolumne/kolumna-dragan-jovic/sta-sule-cavic-i-migel-traze-u-zajecaru/
---

На једној од фотографија се виде Бранислав Шушница, председник општине Бачка Паланка, Милан Чавић, председник Скупштине општине Бачка Паланка и Милан Козомора, директор УСР „Тиквара“ и председник Савета месне заједнице Обровац.

Многи аналитичари изборе у Зајечару и Косјерићу, који ће се одржати у недељу 08. јуна, сматрају пресудним за све предстојеће локалне и парламентарне изборе. Из тог разлога не чуди да су активисти владајуће странке нагрнули у ове градове са свих страна. Можда чуди то што се ради о високим функционерима локалних власти из осталих општина.

„Четири дана нас дели од избора у Зајечару, и ја сам сигуран од још једне потврде велике подршке нашој заједничкој борби за будућност Србије! Много тога смо до сада урадили у свим деловима града. Показали смо да нам је сваки грађанин једнако битан. Показали смо да имамо знања, идеја, снаге, да смо спремни да радимо још марљивије за даљи развој Зајечара“, имеђу осталог је поручио Милош Вучечвић.

Како наводи „Црта“, током три недеље кампање забележен је 71 случај застрашивања, вербалног и физичког насиља над опозиционим активистима, новинарима и грађанима. У извештају се упозорава и на још отворенију системску употребу пропагандног и физичког насиља, „понекад и уз директну подршку врха државе“.

Поједини медији из Зајечара и околине пренели су да су непознати људи у Зајечару и околини обилазили домаћинства и нудили им за глас на недељним изборима белу технику: пегле, фрижидере, замрзиваче …

Шта су конкретно Шушница Чавић и Козомора радили у Зајечару, знају они, а ми можемо да нагађамо. У сваком случају нису били на својим радним местима и обављали посао за који их плаћају грађани општине Бачка Паланка.

Аутор: Драган Јовић
