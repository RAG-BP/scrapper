---
title: "Јаје чуваркућа: Ево шта кажу народни обичаји"
date: 2025-07-07
category: Занимљивости
url: https://backapalankavesti.com/zanimljivosti/iz-nasih-krajeva/jaje-cuvarkuca-kazu-narodni-obicaji-uskrs3/
---

Постоји веровање да чуваркућа тера зле силе и демоне од куће и укућана.

Некада се поштовао стари обичај и ритуал да се офарбана чуваркућа ноћ пред Васкрс остави да преноћи у води са босиљком, дреном и биљком здравац, а породица се на Васкршње јутро умивала том водом да би сви били здрави током целе године, а поготово деца.

Кад се офарба нова чуваркућа, стара се баци у реку, да однесе сва зла и несреће које су пале на њега, уместо на кућу коју је сачувао.

Са друге стране, они који имају дворишта поштују обичај закопавања прошлогодишње чуваркуће у земљу под дрво које желите да буде плодно, као и да би заштитило домаћинство од временских непогода.

Верује се да чуваркућа доноси благостање и срећу у дом, па га многи чувају у посебним украсним посудама.
