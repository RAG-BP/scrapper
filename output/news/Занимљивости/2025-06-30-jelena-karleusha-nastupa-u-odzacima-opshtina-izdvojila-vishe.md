---
title: "Јелена Карлеуша наступа у Оџацима – Општина издвојила више од 16 милиона динара"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

ОЏАЦИ – Према званичној најави општине Оџаци Јелена Карлеуша, наступиће 7. јуна на манифестацији „Дани Црвенокосе богиње“.

Општина Оџаци закључила је уговор у вредности од 16.439.760 динара са ПДВ-ом (око 140.000 евра) за организацију музичког програма у оквиру манифестације „Дани Црвенокосе богиње“, која ће бити одржана у јуну 2025. године. Према подацима доступним на Порталу јавних набавки (ЈН портал), наручилац је Општинска управа Оџаци, док је уговорена страна предузетница Гордана Шијаковић из Сремске Каменице.
Уговор је потписан 7. априла 2025. године, а важи три месеца. Као правни основ наведено је изузеће од примене Закона о јавним набавкама на основу члана 27, тачка 3, набавке чија је вредност мања од 15.000.000 динара када поступак спроводи јавни наручилац. Иако формално уговорани износ без ПДВ-а износи 13.699.800 динара, коначни трошак по буџет, више од 16,4 милиона.


У јавно доступном уговору, објављеном путем портала јавних набавки, наводи се да је предмет уговора организација културно-забавних манифестација и изнајмљивање техничке опреме, а рок трајања је три месеца. Иако у уговору није експлицитно наведено да је цео износ намењен за наступ Јелене Карлеуше, објаве на друштвеним мрежама упућују на то да се финансијски аранжман директно везује за њено ангажовање.

Није тачно познат износ средстава опредељен за наступ певачице
Према објављеним информацијама на Инстаграм налогу @odzaci.se.ne.boje није јасно колики део уговора се односи на њен ангажман и наводе да су грађани упутили захтев за приступ информацијама од јавног значаја у вези са детаљном структуром трошкова. Одговор који је стигао из општине, како се наводи, гласио је да ће документација бити доступна тек по завршетку манифестације, уз образложење да се ради о „обимном материјалу“ чија ће обрада и достављање захтевати 40 дана, што је крајњи рок предвиђен Законом.


 










View this post on Instagram






















 
A post shared by Марко Старчевић (@starplusmm)



Они истичу да је у питању висок издатак док су многе јавне установе у општини, попут Дома здравља, у веома лошем стању. У пратећем видео снимку, који је објављен на истом профилу, пажња јe усмерена управо на руинираност здравствене установе, чиме се жели указати на то да је овакав издатак у контексту локалних приоритета, непотребан и неодговоран.
Јелени Карлеуши је у фебруару 2025. године деактивиран Инстаграм налог који је имао више од 2,4 милиона пратилаца. Разлог је, како се наводи, масовно пријављивање због објава које су означене као говор мржње и садржај непримерен јавном дискурсу. Налог је уклоњен након јавног притиска и онлајн петиције коју је за кратко време потписало преко 300.000 потписа. У јавности је више пута критикована због увредљивих коментара и изјава на рачун јавних личности и мањинских група.
Према писању портала Nova.rs из августа 2024, Карлеуша је летњу сезону затварала концертима у Сомбору и Суботици, за по 41.000 евра, док је у Шапцу наступила за нешто мањи износ од 3,5 милиона динара са ПДВ-ом, односно око 30.000 евра. И тада су ангажмани спроведени преко директног уговарања, без јавног позива.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
