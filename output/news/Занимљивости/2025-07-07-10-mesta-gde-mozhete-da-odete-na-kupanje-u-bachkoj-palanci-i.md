---
title: "10 места где можете да одете на купање у Бачкој Паланци и околини"
date: 2025-07-07
category: Занимљивости
url: https://backapalankavesti.com/zanimljivosti/iz-nasih-krajeva/10-mesta-gde-mozete-da-odete-na-kupanje-u-backoj-palanci-i-okolini12/
---

Језеро Тиквара је симбол Бачке Паланке. Бачкопаланчани знају да она има посебну чар током сваког годишњег доба, али током лета она спаја лепо и корисно – право је место за предах поред воде.

Уколико се ипак одлучите да прошетате са плаже на Тиквари, на само стотинак метара налази се Градска плажа на Дунаву. Преко пута плаже налази се Илок, па купачи имају прилику да уживају и у лепом погледу. За оне који воле да истражују – на Дунаву има још неколико мањих плажа, „увучених“ у зеленило и природу

Сезона на базену у Бачкој Паланци ове године je почела. Вода је проверена и спремна, повећан је капацитет лежаљки, а кафић у оквиру базена је проширен.

Мања гужва и прелепо окружење описују плажу на Багеру, вештачком језеру у Бачкој Паланци.

Багер није само место на којем суграђани долазе да се расхладе, већ је и погодно место за манифестације, па се ту може видети огроман котлић који је Бачкопаланчане ставио у Гинисову књигу рекорда, када је 2002. године чак 12.000 људи јело рибљу чорбу направљену у њему!

На 15 км од Бачке Паланке налази се насеље Гајдобра у чијем се центру налази базен – омиљено место Гајдобрана, али и посетилаца из околних места. У оквиру базена може се пронаћи и кафић, а у вечерњим сатима се одржавају догађаји забавног карактера.

На 12 км од Бачке Паланке налази се насеље Челарево, а његови мештани топле дане проводе на својој плажи. Пешчана плажа је пространа, уредна и попуњена сунцобранима од трске и љуљашкама за малишане. Уживаћете!

У зеленилу и (умереном) хладу, на 15 км од Бачке Паланке налази се Гложан, насеље у којем можете пронаћи базен са дивним окружењем. У овом комплексу налазе се и ресторан и спортски терени.

Уколико волите да се забавите на купању, обожаваћете ово место. У оквиру овог великог комплекса налазе се бројни тобогани за млађе, али и старије посетиоце и базени у којима се неретко одржава тзв. „пена – парти“. Цене су више у односу на базене, али је и садржај који посетиоци добијају богатији.

Уколико желите да уштедите, најбоље би било да одете од понедељка до четвртка, када има мање гужве.

Нештин се налази на свега 8 км од Бачке Паланке. Ово мало место крије дивну плажу под називом Мишевац, коју посећују углавном мештани, али и многи други. Плажа је пешчана, налази се на острву и до ње се може доћи искључиво чамцем. Али, верујте, тај труд се исплати.

Језеро Провала се налази на 1 км удаљености од Вајске и око 34 км од Бачке Паланке. Оно је настало као последица поплаве Дунава 1926. године, а данас представља омиљено место за летњи предах. Плажа је уређена, вода пријатна, а доступни су и дрвени столови за оне који воле да роштиљају у природи. Потребно је само стићи на време…

Које је Ваше омиљено место за купање?
