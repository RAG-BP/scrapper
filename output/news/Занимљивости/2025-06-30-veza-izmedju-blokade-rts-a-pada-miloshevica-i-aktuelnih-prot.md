---
title: "Веза између блокаде РТС-а, пада Милошевића и актуелних протеста"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Блокада РТС-а и незадовољство грађана због политичке контроле медија подсећају на догађаје из 2000. године, када су масовни протести довели до пада режима Слободана Милошевића. Иако је прошло више од две деценије, проблеми са објективношћу медија, политичким притисцима и контролом над јавним сервисом и даље су присутни. Протести студената, као и грађански бунт који траје већ месецима, указују на то да је поверење у институције озбиљно нарушено, а захтев за истинитим и непристрасним информисањем постаје све гласнији.
Студенти су окончали 22-часовну блокаду улаза у зграду Радио-телевизије Србије у Таковској 10 и Абердаревој 1, која је почела 10. марта, око 22.30. У том периоду, студенти су спречавали улазак у просторије РТС-а, док је запосленима дозвољено да напусте зграду. Новосадски студенти блокирали су накнадно зграду Радио-телевизије Војводине, али је и та блокада завршена — пренео је РТС.


Имамо ли шансу за објективно извештавање?
Студенти који протестују захтевају да РТС објективно извештава, јер сматрају да као јавни сервис који се финансира из буџета и претплате грађана има обавезу да пружа непристрасне и тачне информације. Јавна радио-телевизија требало би да заступа интересе свих грађана, а не само владајуће структуре.


Иако је улога традиционалних медија ослабила због раста утицаја друштвених мрежа, студенти и многи грађани и даље сматрају да је јавни сервис кључан извор информација и да би требало да делује у интересу јавности, а не у складу са политичким агендама. Друштвене мреже омогућавају брзу размену информација и организацију протеста, али и даље постоји потреба за кредибилним и професионалним новинарством, које би требало да пружа РТС као национална телевизија. Информисање свих грађана о друштвеним и политичким питањима не би смело бити под утицајем власти.



Понављање сценарија из 2000. године?
Тренутна политичка сцена у Србији под вођством председника Александра Вучића све чешће подсећа на атмосферу с краја деведесетих и почетка двехиљадитих година, када су масовни протести довели до пада режима Слободана Милошевића. Незадовољство грађана због политичке контроле, стања у медијима, корупцијом поново излази на површину кроз бројне протесте широм земље.
Блокаде институција, отворено противљење властима и захтеви за политичким променама осликавају сличан образац отпора какав је виђен уочи 5. октобра 2000. године, када је кулминирао вишемесечни притисак на тадашњу власт. Питање је да ли се Србија налази на прагу нове политичке прекретнице, с обзиром на интензитет грађанског бунта.
Дуже од четири месеца Србија је суочена са интензивним протестима изазваним трагедијом у Новом Саду, где је урушавање надстрешнице железничке станице довело до смрти 15 особа. Грађани, укључујући студенте, наставнике и пољопривреднике, изразили су незадовољство због наводне корупције и неодговорности власти, што је представљало значајан изазов Вучићевој деценијској владавини.












Данас, више од две деценије касније, студенти и грађани поново оптужују РТС за пристрасност и фаворизовање владајућих структура, тражећи објективно извештавање. Блокада зграде Радио-телевизије Србије (РТС) од стране демонстраната подсећа на сличан сценарио из 2000. године када су демонстранти упали у зграду РТС-а током протеста против Милошевића. Све ово симболизује отпор према медијској контроли и пропаганди коју су спроводиле обе власти.
РТС и медијска контрола током Милошевићеве власти
РТС (Радио-телевизија Србије) имао је кључну улогу током политичких догађаја у Србији 2000. године, када је дошло до пада Слободана Милошевића. У то време, РТС је био под снажном контролом Милошевићевог режима и служио је као главно средство за ширење државне пропаганде. Кроз РТС су се пласирале информације које су фаворизовале власт, док су опозиционе активности биле минимизоване или потпуно игнорисане.


Кључни догађај у вези са РТС-ом десио се 5. октобра 2000. године, током масовних протеста након што је Милошевић одбио да призна резултате председничких избора одржаних 24. септембра 2000. године, на којима је победио Војислав Коштуница.
Током тих протеста, демонстранти су упали у зграду РТС-а на Таковској улици у Београду, која је била симбол режимске контроле над медијима. Том приликом су запослени у РТС-у напустили зграду, а део техничке опреме је уништен или оштећен.
Демократска опозиција Србије (ДОС) позвала је грађане да 5. октобра 2000. дођу у Београд како би изразили незадовољство због изборне крађе. Окупљање је почело ујутру, а до поподнева се испред Савезне скупштине окупило више стотина хиљада људи. Демонстранти су покушали да уђу у зграду парламента, што је довело до сукоба са полицијом, током којих је употребљиван сузавац и чула се пуцњава.
Током протеста, живот су изгубили активисткиња ДСС-а Јасмина Јовановић, која је несрећним случајем пала под точкове камиона, и полицајац Бранивој Милиновић, који је страдао током сукоба. Повређено је више од 200 људи. Ови догађаји су означили крај владавине Слободана Милошевића и почетак нове политичке ере у Србији.
Вучићева контрола медија 2000. године
Након пада режима Слободана Милошевића 2000. године, Србија је прошла кроз различите фазе политичког развоја, што је кулминирало доласком Александра Вучића на власт. Вучић је своју политичку каријеру започео као члан Српске радикалне странке (СРС), где је обављао функцију министра за информисање у Влади Србије од 1998. до 2000. године, током последње фазе Милошевићеве власти.
У том периоду, Вучић је био познат по спровођењу рестриктивних медијских закона, укључујући Закон о информисању из 1998. године, којим су независни медији били изложени притисцима, затварањима и високим казнама. Овај закон је изазвао оштре критике домаће и међународне јавности, означивши једну од најмрачнијих фаза у историји српског новинарства.
Иако су политичке околности различите, паралела између 5. октобра 2000. и 15. марта 2025. године лежи у истом корену
Изјава председника Вучића о могућем избијању насиља додатно је узнемирила јавност. Многи у овом упозорењу виде покушај застрашивања и дестабилизације протеста, док други страхују од могућности да дође до ескалације сукоба између демонстраната и полиције. Слична ситуација догодила се и уочи 5. октобра 2000. године, када су сукоби са полицијом довели до кључног преокрета у политичкој историји Србије.
Разлика између садашњих и тадашњих догађаја лежи у утицају друштвених мрежа, које су данас кључни канал за организацију и ширење информација, заобилазећи традиционалне медијске блокаде. Ипак, управо због тога што РТС и даље има значајну улогу у обликовању јавног мњења, захтеви студената за објективним извештавањем представљају покушај враћања поверења у јавни сервис као непристрасан извор информација. Политичка атмосфера у Србији поново достиже тачку кључања, док све већи број грађана тражи промене у начину управљања државом и јавним институцијама. Студенти, као предводници протеста, симболизују нову генерацију која не жели да пристане на медијску цензуру и политичку манипулацију. Да ли ће овај талас грађанског незадовољства довести до нове политичке прекретнице, као што се догодило 2000. године, сви се питамо. Захтеви за истином, правдом и политичком одговорношћу постају све јачи, а питање је да ли ће власт имати капацитет и вољу да на њих одговори.
Ауторка: Јована Данилов

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
