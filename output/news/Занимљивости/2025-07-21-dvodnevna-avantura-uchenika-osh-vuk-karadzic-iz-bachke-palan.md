---
title: "Дводневна авантура ученика ОШ „Вук Караџић“ из Бачке Паланке"
date: 2025-07-21
category: Занимљивости
url: https://backapalankavesti.com/zanimljivosti/mladi/dvodnevna-avantura-ucenika-os-vuk-karadzic-iz-backe-palanke/
---

Током првог дана путовања, ученици су имали прилику да посете Спомен парк „Шумарице“, где су се упознали са значајним моментима из историје Другог светског рата, као и манастир Жичу, задужбину краља Стефана Првовенчаног, која сведочи о важним моментима српске средњовековне државе.

Другог дана екскурзије ученици су обишли манастир Љубостињу, задужбину књегиње Милице, а затим и Лазарев град у Крушевцу, чиме су наставили да откривају богато културно-историјско наслеђе Србије.

Кроз лепо дружење, забаву и неформално учење, ученици су обогатили своја знања, стекли нова искуства и понели успомене које ће дуго памтити.
