---
title: "Најважнији стари обичаји за Спасовдан"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: wikipedija
            У храмовима Српске православне цркве данас се прославља Вазнесење Господње, у народу познато као Спасовдан. Овај велики празник, један од десет посвећених Исусу Христу, има велики значај у српском народу. Прате га бројни обичаји и веровања од којих нека датирају још из 14. века.
Спасовдан је празник који се обележава низом обичаја. Хришћански верници славе га као дан када је васкрсењем Исус Христос показао да је јачи од смрти. Он је, према предању, после Ускрса са апостолима провео 40 дана, подучавајући их како да шире веру, а онда се попео на Маслинску гору и узнео на небо. Пре вазнесења рекао је ученицима: „Идите по свему свети и проповедајте Еванђелије сваком створењу. Ко поверује и крсти се, биће спасен, а ко не поверује биће осуђен“.
Православни хришћани верују да је Спасовдан најсрећнији дан у години, јер је управо на тај дан почело спасење људског рода. У славу тог веровања, на просторима Србије се за Спасовдан вековима спроводе бројни обичаји.


Обичаји за Спасовдан
Наши стари веровали су да би на Спасовдан требало устати рано – тако се дочекивао дан спасења рода људског.


После уобичајених јутарњих молитви свако од укућана требало је да направи макар по један крстић од лескових гранчица који би наменио за чување куће, обора са стоком, њиве, дворишта…, свуда где је била потребна заштита од злих сила. Веровало се да крстић направљен од гранчица леске у рану зору на Спасовдан доноси срећу свакоме ко га направи и штити га од лоших енергија у наредних годину дана. Лескове гранчице нису биране случајно. Наиме, наши преци су веровали да ово дрво има чудотворне моћи и да може да испуни жеље, отера ђаволе и призове срећу и благостање.
Јагоде су биле прва намирница која се износила на трпезу за Спасовдан. Опет по веровању, ово слатко и сочно воће симболизовало је срећну и берићетну годину, па је отуд био обичај да се оно прво поједе за Спасовдан. Потом би уследила чувена спасовданска цицвара, јело на бази млека, сира, кајмака и кукурузног брашна. Како се у давна времена у Србији млеко није износило на трпезу од Нове године по јулијанском календару која „пада“ 14. јануара па све до Спасовдана, нити се млеко додавало у храну припреману у том периоду, Спасовдан је био дан кад се млеко враћало на трпезу.


Веровало се, такође, да је ово најсрећнији дан у целој години за започињање нових послова и дан кад се „разбијао малер“. Иако је Спасовдан у црквеном календару уписан црвеним словом, наши стари су веровали да би на празник требало започети посао који вам раније није полазио за руком да би се „срећа окренула“.
Шта се никако не ради на Спасовдан
Обичаји за овај велики хришћански празник налагали су, такође, да се жене тог дана не умивају, мушкарци не брију, а деца не купају.
Као и на Ђурђевдан и Марковдан, ни на Спасовдан није добро спавати у току дана, јер ћете онда током целе године бити поспани.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
