---
title: "Ако је крпељ на кожи дуже од 36 сати, може бити опасно"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Илустрација:freeimages.com
            Са топлим временом, стигле су, нажалост, и његове пошасти. Једна од опаснијих су свакако крпељи, који се могу „закачити“ за вас, вашу децу или кућне љубимце.

Крпељи могу бити опасни па их је битно правилно извадити ако их пронађете на себи. Докторка Катарина Бајец каже да није сваки крпељ заражен, тако да самим тим није сваки крпељ ни опасан. Додаје да постоје крпељи који преносе микроб који се зове Borrelia burgdorferi, а изазива лајмску болест, која је једна од озбиљних компликација коју може изазвати ујед крпеља.
– Крпељи су саставни део природе, па ако боравимо дуже време на отвореном, а посебно ако екстремитети нису заштићени, крпељ се може ухватити на кожу. Он се тада храни нашом крвљу и ако је он заражен борелијом, напре је отпушта локално, на кожу, а потом она улази и у крв и тако долази до свих органа и може подстаћи настанак лајмске болести – рекла је Бајец за Нова С.


Докторка је нагласила и како је врло важно што пре отићи код лекара ако приметимо крпеља. Наиме, ако је крпељ на кожи дуже од 36 сати то може бити опасно. Након сваког боравка у природи прегледајте кожу, како бисте видели постоји ли нека нова црна тачка на вама. То би могао бити крпељ.


Бајец је нагласила и како су нека народна веровања о уклањању крпеља потпуно погрешна. Међу њих убраја коришћење бензина и окретање крпеља супротно казаљки на сату те додаје како то може само погоршати ситуацију. Када нисмо близу лекара, а крпељ треба брзо извадити, треба знати како то правилно урадити.
– Прво је важно какву би пинцету требало изабрати. Најпогоднија пинцета за вађење крпеља је она која има шпицасти врх. Пинцетом би требало доћи испод крпеља, односно да се она ослони на кожу. Затим се снажним покретом повуче на горе – нема окретања и лаганог вађења у смеру супротном од казаљке на сату. Након тога се то подручје дезинфикује, а пре вађења је важно дезинфиковати и саму пинцету –  објаснила је.


Када то урадите идеално би било крпеља послати на анализу како би се видело је ли био заражен. У зависности од тога лекар вам може прописати антибиотску терапију.
– Ако се испостави да крпељ није заражен, а у кожи је био мање од 36 сати, наставља се с праћењем стања пацијента, али се не даје терапија. Ако сами извадимо крпеља, требало би се свакако јавити лекару, који ће следећих 30 или 40 дана пратити место на кожи где је био крпељ. Један од првих симптома лајмске болести је еритем (црвенило на кожи), који изгледа као мета за пикадо и уколико то приметите, обавезно се јавите лекару. Такође је потребно направити исто ако осетите тегобе попут бола у мишићима, малаксавости, температуре – наглашава др Бајец.
Заштитите се на време и то домаћим средствима

Бели лук је један од најбољих решења. Довољно је да поједете мало белог лука пре него што одете у природу јер бели лук крпељи никако „не воле“. Ако имате пса, такође му можете у храну ставити мало белог лука и тако заштитити и своје најдраже четвороножне љубимце од ових напасника.
Уље чајевца је једно од најпознатијих природних уља које се користи за заштиту од инсеката, дезинфекцију и заштиту коже од вируса и бактерија. Помешајте га са мало воде и нанесите на кожу.
Уље нима због свог богатог нутритивног састава и снажног противупалног, антивирусног и антипаразитног деловања штити од крпеља, а делује и као третман за кожне инфекције и дезинфекцију рана. Накапајте неколико капи уља на кожу, утрљајте и добићете домаћи репелент против крпеља.
У чисту, већу теглу додајте пола литре медицинског алкохола, пет до шест свежих листова ораха и 100 грама каранфилића. Пустите да мешавина одстоји четири дана, уз повремено мешање. Након тога извадите листове и каранфилиће и додајте по жељи неколико капи етеричног уља (најбоље уље лаванде које природно тера комарце). Мешавином уља намажите кожу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
