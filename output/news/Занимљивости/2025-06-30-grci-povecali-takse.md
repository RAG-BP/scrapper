---
title: "Грци повећали таксе"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Pexels
            Ако ово лето планирате да путујете у Грчку, треба имати на уму да су на снагу ступила нова правила, а која замењују досадашњу боравишну таксу. Земље широм света уводе нове таксе како би повећале приходе, заштитиле културно наслеђе од прекомерног туризма или боље управљале бројем туриста, а од ове године им се придружила и Грчка.

Александар Сеничић, директор Националне асоцијације туристичких агенција, објаснио је да је такса повећана на 2,5 евра по дану за апартмане, док је за хотеле цена још већа.
„Прошле године смо за апартмане, где највећи број људи борави, плаћали 0,5 евра дневно по апартману. Ове године та такса је повећана на 2,5 евра дневно. Исто тако, таксе за хотеле су повећане и износе од 2 до 10 евра дневно, у зависности од категорије хотела. Таксе се плаћају по целом објекту, а не по особи“.


Таксе и на острвима
Таксе на неким туристички привлачним острвима, попут Санторинија и Миконоса, такође су повећане како би се ограничио број туриста.


„Повећане су и цене улазница на археолошким налазиштима, све у циљу регулације броја посетилаца и смањења утицаја на локално становништво“, додаје Сеничић.
Казне и до неколико хиљада евра за камповање близу плажа
„Од ове године донесен је нови закон који строго забрањује камповање на било којој локацији близу плажа. Казне за прекршиоце овог закона крећу се од неколико хиљада евра, а контроле ће бити ригорозне“, упозорава Сеничић.


Контроле саобраћаја ће такође бити појачане, посебно на северу Грчке.
„Ове године се очекују строже контроле брзине, обавезне опреме у возилима и употребе појасева. Препоручујемо путницима који иду на други и трећи прст Халкидикија, као и на Тасос, да путују преко Бугарске, која је сада члан Шенген зоне. Пролаз између Бугарске и Грчке биће лакши, без чекања на две границе“, рекао је Сеничић за Прва ТВ.
Износи нових такси у Грчкој
Висина таксе зависи од типа смештаја и доба године, а током главне туристичке сезоне, такса се наплаћује по ноћењу износиће:

Хотели и апартмани са 1–2 звездице: 2 €
Хотели са 3 звездице: 5 €
Хотели са 4 звездице: 10 €
Хотели са 5 звездица: 15 €
Смештај у сопственој режији, преко платформи попут Аирбнб: 8 €
Куће и виле веће од 80 м²: 10 €

Ван сезоне (новембар – март), износи су знатно нижи:













Хотели са 1–2 звездице: 0,50 €
Хотели са 3 звездице: 1,50 €
Хотели са 4 звездице: 3 €
Хотели са 5 звездица: 4 €
Апартмани и собе: 0,50 €
Куће и виле: 4 €

Такса се наплаћује по соби или смештајној јединици, а не по особи, што значи да породице и већа друштва могу проћи повољније.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
