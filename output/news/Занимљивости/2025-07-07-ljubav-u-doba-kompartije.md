---
title: "Љубав у доба компартије"
date: 2025-07-07
category: Занимљивости
url: https://backapalankavesti.com/zanimljivosti/kolumne/blog-nedeljko-bacina/ljubav-u-doba-kompartije/
---

„Ништа више не могу писати о теби, а да ти то већнаписао нисам. Ни мислит не могу више о теби.Ничему се надат.Закуцана су врата и прозори, те твоје миле шкуре.За сваки детаљ прескочен намерно,да се никад не могу сетити пре него што су ме анестезиралии препустили вештини прстију дежурних хирурга за емоције.Ако се пробудим, будем ти јавио.Ти или Партија, љубе моја.“

Не знам јели ово лепо писаније,Мој Милутин сам написао,Или ми га меће у причу да се не обрукамИли не дај Боже будем презрен од онихшто су на породичном стаблу, лепог и виђеногТоме, друга партијаша, светле тачке у синхронизацијипартијске акције „Силазак у широке народне масе“.Нешто се зашутило, ваља попуштат.Елем.

Комитет за националну безбедностОфиса са четири промаје,у укњижби је Екс територија без обезбеђењаИ гаранција за сутрашњи дан и лепоту паланачког буђења пролећа.Ако се у најскорије време не организује пленуми омогући бар привид демократије по систему

„Биће боље када вам ја кажем“.Аутократија и дрндава машинерија неће ваљат. Неће ваљат.Птице моје високолетачице, птице невеселице,док трпило не пукне и све оде дођавола.„Улењили смо се. Уљуљкала нас љуља истог темпа.Горе доље… Спори ритам живота…“Помислих и брже боље записах, још памет да не прсне.Забележити случај друга Томе.Љубав у доба Компартије, може неком и затребати.Неком долазећем. Неку цркавицу од љубави.Зрнце.

Воли власт своје привеске. Измисли их.Накинђури, набилдује, уљуди.Одрешене руке им да. Све по пропису.ђилкошком и мозговитом. Надгради им памет.Ко ће ако власт неће. Сачувати јаје за нови насадкривошија или креглана, што се знају вератпо Мицином дрвореду багрењара, дежурне мечкетине.Још кад прст на чело кад туре, кап да те стрефи,Или не дај Боже да ти у сан додје Прворођени и прстом запрети.Још битни. Питци. Мозгогромаде.Кад заћуте, академија у току. Ломе се погаче.Со умаче.Недељно преподне, ваља се умити доћерат. Избирикат.А коме образ треба. Коме.Корњоваче више не цветају за работу, него за приплод и расад.

Сунце моје, душо и срце. Рекох.Лакше је лапћат из корита пуног.

Томо са својом фамилијом, живео је на врху Титове улице,контра Невесињске. Народ се у потаји гуркао и зборио „Билећка“.Друкчије се, мајчине сине, није смело због Броза и Компартије.Више од пола улице, биле су Томина својта.Мала би била чатрња испред куће Максима Кукића да их све напоји.„Да смо знали из Врањске би са собом понели ону нашу“Новица ми једном рече.Отац му Богдан тумачио.А шта би са Томом?„Томо ти је био војник Компартије. Јачег и вреднијег га није било.Љута гуја. Наочит и отресит.Када сиђе директива да Компартија мисли на народ својИ појачава давање борачких пензија, уз два сведока.Открави се сиротињско царство, поче се боље живјетИ осмјех се врати међу народ.Ударише вриске, песме, на све стране.„Мора се са народом причат и објашњават.Брига и стална брига не сме да фали.“Лета Томо на све стране.Мора се слушат. И шаптат зна далеко да се чује.Кућа и чељад мало у страну, док се Партијска директиване испуни до краја, а другови из Комитета Бачка Паланкане признају „Најбољи сте Гајдобрани. Најбољи.“После ће наше бити да се меркамо, сеиримо.

Крчмимо заслуге дуго, дуго.Зато нас је Броз и потапшао по рамену колонистичком.

Нашла се нека, ван така.Да је не трошиш, само да је гледаш.Неокле из неког града и ко зна ког. Прича не одаје ЈМБГГде ће побогу.И где баш Тому да стрефи њен осмех, те лијепе црте лица.Судбина, све што може да жени чусто буде.Другарица по задатку.„Зна Партија, зна. Док је другарица, биће и зазубица“,смеје се Милутин и прича тече, онако како и треба.Каже прича да је Томо био мета.Велика фамилија. Када се крене по плану, увек се удари на фамилију.Покорно неко време. Покора и сад. Теци реко теци.Не таласај државу, не треси Републику.Не у зо час те јатка родила.„Ја сам рођен у цвећу ливада,Чувах стада покрај реке ГружеА заволех девојку из града,Са уснама ко пупољак руже“.Љубица се звала, та Томова девојка из града.Набубрела омладинка“.

„Има ли краја Милутине?“„Има. Ајд мало да шутимо. Ваља промена. Ваља…“„Ја шутим ти причаш“, подсећам га.„Не манитај. Шут.“И шутња зна да зашути. Кад треба.

„Билећани су чиста романтика. Близина мора.
Маестрал од Дубровника зна преварит. Чак до упале плућа.
Залюбио се Тома. Откинуо. Кући не долази.
Немир у фамилији. Немир до немира. Поклекнуо војник Компартије.
Пакује ствари. Оне нужне. За Љубицом. Померила му се памет.
Зборе њему људи. Није да нема добре речи и сјетне. Ништа.
Спакован је и омађијан од љубавних јада Тома.
Хоће сви око њега да свисну. Пиши пропало сијело.
Однекуд се Богдан нађе, те му сасу братски у лице:
„Слушај ти мене, брате Тома, не манитај, него се памети призови.
Ево Лаци из месне канцеларије јавио да је стигла депеша из Паланке
да је Компартија наредила да се вратиш својој фамилији, својој жени,
својој деци и не блесаш више.“
Каква љубав. Ма све, ништа је. Поче се Тома распакиват.
Заправо и завазда.

По земљачкој линији знао је дуго у ноћ код Ристе – Киба Лучића,
у „Амбасадору“ малтретират Цигане
да му свирају
„Беле руке, а прсти ко дирке
Причаху ми најнежније бајке,
Залуд уздах из груди пастирке

Залуд сузе моје старе мајке.“
По сто пута.
„И сад опет свога вранца јашем
И у крчми крчмим своја стада
Китим свирце и разбијам чаше
И проклињем девојку из града.“
Ето, мерак.
А за мерак у Ниш.
***
Мила Веселица чита поруку,
чланови Комитета претворени у шпије.
„Ако се некоме из Гајдобре протествује и овај викенд
добродошли сте у суботу у 18х у Младенову.
Бићете лепо дочекани.“
Вишња, Ива, Милица и екипа, на путу су за Ниш.
Комитет за националну безбедност Офиса са четири промаје
Поклања им ову причу о Томи, Компартији, љубави, Билећанима
заљубљиве природе.
Да се никад не одродимо. Никад. Баш никад.
