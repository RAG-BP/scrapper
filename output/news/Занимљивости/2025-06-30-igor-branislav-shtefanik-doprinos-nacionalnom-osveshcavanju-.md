---
title: "Игор Бранислав Штефаник – допринос националном освешћавању словачког становништва Паланачког среза"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Игор Штефаник рођен је 11. новембра 1873. године у Кошаринском код Брадла у данашњој Словачкој. Био друго од дете од укупно једанесторо деце Павла и Албертине Штефаник (рођене Јурикове). Основну школу похађао је у Кошарниском, Мијави и Ламорину, а Лицеј у Братислави и Кежмарку. Завршивши Лицеј уписује студије права у Будимпешти. По завршеним студијама права одлучио је да следи пример свог оца евангеличког светшеника. Теологију студира у Шопрону и Прешову. Поред теологије студије филозофије и психологије завршава у Ростоку. У свештеничку службу уведен је 1898. године у Мишколцу. Четири године служио је као каплан у Шарвашу. Постављен је за пароха Мијаве 1902. године.
Игор Штефаник
Одлуком црквених власти, 19. јула 1903. године, добио је парохијско намештење у општини Стара Паланка. Уз помоћ добро организоване словачке заједнице брзо се успео да прилагоди новој средини. За релативно кратко време научио је српски језик и зближио се са локалном српском интелигенцијом. Даљој интеграцији допринела је Игорова женидба ћерком бачкопетровачког предузника Павела Шустера, Зузаном Шустер 27. априла 1904. године. На Игоровом и Зузанином венчању присуствивао је Игорев брат, млади научник и борац за слободу Чеха и Словака, Милан Растислав. Током прве половине 1912. године Милан је још једном посетио Паланку.


У годинама пред Велики рат Миланове посете и Игорев даљи рад на културном и верском пољу допринеле су националном освешћавању словачког становништва Паланачког среза. Њихов рад није завређивао симпатије аусроугарских власти. Избијањем рата Игор и његова породица трпели су многе репресије. Због свог „словенофилства“ и веза са Чехословачким националним покретом Игор је интерниран и пред судом у Новом Саду осуђен на кућни притвор. Неколико месеци налазио се под надзором локалних жандара. Новом пресудом суда у пролеће 1915. послат је у прогонство у село Бакоњбел крај Зрица у Мађарској. На Конвенту 25. маја 1915. године због неликвидности затворена је каса Паланачке евангеличке цркве, док је 2. јула црква проглашена мисијом. Бригу о црквеним пословима преузео је гложански свештеник Јан Ђеђивски.


Евангеличка црква у Бачкој Паланци
Игор се вратио из прогонства 1. маја 1916. године. Оживљава рад самосталне црквене општине. До краја рата настојао је да поправи финансијско стање и обнови културне и просветне активности заједнице.
Igor Štefanik
Успостављањем народне управе у Срезу крајем новембра 1918. године Игор Штефаник се укључује у политички живот нове државе Краљевине Срба, Хрвата и Словенаца. На седници Народне скупштине у Новом Саду од 27. фебруара 1919. године изабран је испред општине Стара Паланка за посланика Привременог народног представништва у Београду. Као посланик залагао се за бољи положај словачког живља у Краљевини СХС. Учествовао је у раду Уставотворне скупштине као члан Српске радикалне странке. Наставио је политички да делује након распуштања скупштине пишући заједно са својом женом Зузаном политичке чланке за лист „Dolnozemský Slovák”.


Добивши вести о смрти свог брата Милана Растислава 4. маја 1919. Игор са породицом поново напушта Паланку. После сахране заједно са братом Павлом одлази у Париз како би преузели бригу о Милановој имовини. Из Француске се отпутовао је у Чехословачку. Назад у Паланку вратио се 1923. године. Због измењеног стања у раду локалне словачке заједнице и смањених парохијских прихода Игор Штефаник напушта своју парохију у Паланци и премешта се у Надаљ. Од 1927. до 1935. године радио је као новинар и вероучитењ у Бачком Петровцу, Новом Саду и Београду. Његови текстови излазили су у листовима „Застава“ и „Нáродне Једноте“. Пензионисан је након можданог удара 1935. године. Преминуо је 25. априла 1940. године у Новом Саду.

Текст са надгробног споменика Игора Бранислава Штефаника
(Старо католичко гробље на Футошком путу у Новом Саду)
Igor Branislav Štefánik 1873 – 1940.
Již jsem dosť bojoval,
nepřátel dosť míval,
telo své přemáhal,
Kalich kříže míval;
Víru však zachoval,
A tak běh dokonal.

Игор Бранислав Штефаник 1873-1940.
Дуго сам се борио,
и имао сам пуно непријатеља,
моје тело било је изнемогло.
од путира корист сам имао,
веру нисам изгубио,
и тако свој круг завршио.“

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
