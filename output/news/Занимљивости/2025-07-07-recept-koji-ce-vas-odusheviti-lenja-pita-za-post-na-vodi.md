---
title: "Рецепт који ће вас одушевити: Лења пита за пост на води"
date: 2025-07-07
category: Занимљивости
url: https://backapalankavesti.com/zanimljivosti/recepti/recept-koji-ce-vas-oduseviti-lenja-pita-za-post-na-vodi/
---

Састојци:

2 шоље брашна
2 шоље гриза
1 шоља шећера
1 прашак за пециво
шећер у праху за посипање

За фил:

1,5 кг ренданих јабука
1 шоља шећера
1 кашичица цимета
рендана кора 1 лимуна
1 ванил шећер

Припрема:

Нарендајте јабуке, додајте шећер, ванилин шећер, цимет и лимунову кору. Све промешајте и оставите са стране. Затим у посуду сипајте брашно, гриз, шећер и прашак за пециво, па све промешајте варјачом. Извадите једну шољу те смесе.

У суву неподмазану посуду сипајте половину смесе која је остала у посуди. Утапкајте руком да се изједначи.

Преко тога ставите половину фила. На то изручите остатак смесе и поравнајте. Преко опет ставите другу половину фила. На крају, смесом из шоље поспите фил и оставите да стоји 10 минута.

Пеците на 200°Ц неких 40 минута. Поспите прах шећером, покријте крпом и оставите до сутрадан, како би јабуке пустиле сок и да би тесто омекшало и повезало се са филом.
