---
title: "Савети да бисте били опрезнији потрошач"
date: 2025-07-07
category: Занимљивости
url: https://backapalankavesti.com/zanimljivosti/zabava/saveti-da-biste-bili-oprezniji-potrosac7/
---

Производи на таквим местима продају се и по 30 одсто вишој цени. Једино је чоколаде, кекс, бомбоне и остале посластице могуће видети на нижим полицама, али и то је с разлогом. Деца су нижа и гледају ниже. Зато произвођачи плаћају трговцима да њихове артикле ставе на „привлачна“ места, пише „24сата.хр“. На куповину тера и веће паковање, али у једном од четири случаја веће је било и скупље, показује америчка студија. На пример, производ од 100 грама био је скупљи него два паковања од 50 грама. А промотивне цене често су само трикови који подстичу људе да купе оно што им не треба.

Замке не престају ни када мислите да сте готови с куповином. Енергетска пића, „јефтине“ чоколадице, бомбоне, као и повољни упаљачи стоје уз касу, за импулсивне купце који не могу да им одоле док чекају у реду.

Баците око 12 одсто купљених производа

Ако купујете на акцијама производе који вам нису потребни и гомилате их, на крају ћете бацити око 12 одсто купљеног.

Готова храна „краде“ новац

Припремљено месо, салате као и запаковано воће и поврће можда штеде време, али су често вишеструко скупљи. Здравије и јефтиније је купити обично месо и сам га маринирати.

Погледајте највише и најниже полице

У најнижим и највишим редовима полица често стоје артикли произвођача који нису најпопуларнији, али су често пуно јефтинији од познатих брендова.

Завирите у други ред

Већ је уобичајена пракса да производе који нису најсвежији или којима је готово истекао рок трајања стављају у први ред полица како би купце навели да купе управо њих.

Припазите шта пише на етикети

Произвођачи се увек труде да мењају амбалажу производа како би изгледала што атрактивније и повољније. Али иако је амбалажа већа, то не значи да садржи једнако производа.

Више купујемо ако више видимо

„Што више купац види, више ће и купити“, напомиње Марион Нестле, аутор књиге „Шта јести“. Зато трговине млеко, које свима треба, често сместе на крај како би купци на путу до њега прошли крај многих полица.
