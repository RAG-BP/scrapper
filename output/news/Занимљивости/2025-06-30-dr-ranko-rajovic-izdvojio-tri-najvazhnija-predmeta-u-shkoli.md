---
title: "Др Ранко Рајовић издвојио три најважнија предмета у школи"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Ранко Рајовић специјалиста интерне медицине, магистар неурофизиологије и доктор спортских наука, који је одрастао у Бачкој Паланци, говори да се  пажња код деце, нарочито у нижим разредима усмерава на математику и српски, јер нам се чини да је ипак најважније да дете научи правилно да говори, да чита, као и да научи бројеве и основне математичке операције.

Када су у питању школски предмети, већина сматра да су ликовно, музичко и физичко потпуно споредни, да не кажемо небитни предмети. Пажња се, нарочито у нижим разредима усмерава на математику и српски јер нам се чини да је ипак најважније да дете научи правилно да говори, да чита, као и да научи бројеве и основне математичке операције.
И јесте све то, наравно, битно, али стручњак за развој деце др Ранко Рајовић сматра да су управо ти „небитни“ предмети – ликовно, музичко и физичко, међу најважнијима када је у питању развој деце, а објаснио је и зашто.


„Дете које мора да свира, рецимо, гледа ноте. И сад те ноте мора да прочита, да протумачи, то иде на прстиће, и рецимо, свира клавир, то су две руке одвојено. То је јако важан когнитивни процес. Онда, рецимо, физичко – кретање, ротација, равнотежа. Ми у школама где радимо, где се спроводи НТЦ систем, у првом-другом разреду разапнемо ластиш између клупа, окачимо звончиће. И шта смо добили, који феномен? Сви се јављају, зашто? Па, да иду до табле. Напишу нешто и уназад на место. Ево га, кретање сваки дан, четири сата“, рекао је др Рајовић, па се осврнуо и на ликовно.


„Ја бих пре ту рекао да је јако важна фина моторика. У реду је да они цртају, али ’ајде да се развија свих десет прстију, пластелин, глина, да нешто праве својим прстима. Тако да бих ту гледао предност тих предмета. То је формирање дубоких регија мозга, а не одмах да се иде на математику, на граматику, доћи ће и то. Прво иде ово као основа развоја детета, а онда иде нека та надоградња“.
Др Рајовић је истакао да би посебно поменуо фолклор, као користан за развој деце.


„Посебно бих истакао фолклор, ту је сад све обједињено, и музика и кретање и ритам, и шта у ком моменту дете ради. Ту се заправо повезују све регије мозга. А рецимо, чујем често, родитељи се стиде фолклора. Па то је наша култура, традиција. Зашто то не вратимо у школе? Мене да неко пита, то би било законом обавезно бар до четвртог разреда. Прво што науче своју културу, традицију, крећу се, спретни су, окретни, слушају музику. То су јако важни као неки тренинзи за мозак“, закључио је др Рајовић.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
