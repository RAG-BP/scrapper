---
title: "Грчка изгласала нова правила за возаче"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Pexels
            Грчка мења правила у саобраћају, а туристи из Србије већ су на ногама. Многи још памте стресне ситуације из претходних година – када су им током одмора због прекршаја биле одузете таблице и возачке дозволе, уз компликовану процедуру њиховог повраћаја. Сада, нове измене закона доносе значајне промене у казненој политици, и то баш у сезони када хиљаде наших грађана крећу на летовање.

Једна корисница Фејсбук групе „Грчка уживо“, која од 2019. године има искуства са бројним туристима који су прошли кроз овакве непријатности, упозорава да су казне и даље високе, али се правила донекле ублажавају – посебно када је реч о одузимању докумената.
„Сви знамо колико су нам главобоља одузеле све информације око одузимања таблица и задржавања возачких дозвола услед прекшаја у Грчкој.


А онима који су исте направили огроман стрес око читаве процедуре преузимања тих докумената ради напуштани Грчке.


И сама сам још од 2019.имала велик број гостију који су били у том ситуацијама и ако изузмемо чињеницу која је увек валидна и легитимна да заиста сви треба да се трудимо да поштујемо саобраћајна правила, у случају странаца је заиста било врло непотребно задржавање возачких дозвола и таблица јер већина тих људи има ограничено трајање свог одмора.
Нове казне за кршење саобраћајних прописа управо су изгласане и мењају се по следећем списку (обратите посебну пажњу на делове око таблица и возачких).“


Казне које се највише тичу туриста – Шта се мења?
Употреба мобилног телефона током вожње:

Претходно: Одузимање дозволе и таблица на 60 дана
Ново: Новчана казна од 350 евра и одузимање дозволе на 30 дана

Вожња под утицајем алкохола (0.50 – 1.10 г/л):

Претходно: Казна од 200 до 700 евра, одузимање дозволе до 90 дана
Ново: Казна 350–700 евра, одузимање дозволе 30–90 дана, обавезно задржавање возила

Вожња са алкохолом изнад 1.10 г/л:

Претходно: Казна 1.200 евра, дозвола 180 дана, затвор мин. 2 месеца
Ново: Исти износ казне, али сада прети и до 5 година затвора, уз одузимање возила

Прекорачење брзине за више од 50 км/х:

Претходно: Казна 20–175 евра, дозвола до 60 дана
Ново: Казна 700 евра, одузимање дозволе 60 дана

Уличне трке и брзина преко 200 км/х:

Претходно: Казна 700 евра, дозвола и таблице 30 дана
Ново: Казна 2.000 евра, одузимање дозволе на 1 годину

Кршење светлосне сигнализације (семафор):

Пре и после: Казна остаје 700 евра, дозвола се одузима 60 дана, али више нема одузимања таблица

Непоступање по знаку СТОП (без несреће):

Претходно: 700 евра, дозвола 20 дана, таблице 20 дана
Ново: 350 евра, дозвола 30 дана – значајно ублажење

Непоступање по знаку СТОП (са незгодом):

Пре и после: Казна остаје 700 евра, одузимање дозволе 60 дана

Зашто је ово важно за туристе?
За разлику од локалног становништва, које може да сачека повратак докумената без притиска, туристи имају ограничено време боравка. Зато су казне које укључују задржавање докумената – чак и уз мањи прекршај – биле изузетно фрустрирајуће. Сада, уз нове измене, олакшава се поврат докумената, а поједине казне су значајно смањене. Такође, битно је нагласити да се за понављање истог прекршаја уводе додатне мере, али оне углавном погађају локалне возаче.
Поштујте правила – ради себе и других
Осим што ћете избећи непотребне казне и стрес, поштовањем саобраћајних прописа чувате и туђе и своје животе. Грчка је земља прелепих плажа и сигурних путева – али само ако их користимо одговорно.
Пре него што кренете на летовање, информишите се о новим правилима и не дозволите да вам казна уништи одмор. Сада је право време да возите пажљиво, а уживате безбрижно.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
