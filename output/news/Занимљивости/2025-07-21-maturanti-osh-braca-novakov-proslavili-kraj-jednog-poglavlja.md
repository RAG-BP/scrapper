---
title: "Матуранти ОШ „Браћа Новаков“ прославили крај једног поглавља"
date: 2025-07-21
category: Занимљивости
url: https://backapalankavesti.com/zanimljivosti/mladi/maturanti-os-braca-novakov-proslavili-kraj-jednog-poglavlja/
---

Свечаност је започео директор школе, Александар Игић, речима упућеним матурантима, када им је честитао на успеху и пожелео срећу у даљем школовању. У име оних који су их водили кроз осмогодишње образовање, ученике су поздравиле и њихове одељенске старешине – Дара Крунић, Јована Сирацки и Драгана Васић, које су им се захвалиле на заједничким тренуцима.

Најуспешнијим ученицима уручене су посебне награде. Диплому “Вук Караџић”, понели су Ања Бељичка, Анђела Зељковић и Давид Лукић, који су истовремено и добитници дипломе “Доситеј Обрадовић”, намењене онима који су се истакли знањем и културним и друштвеним ангажманом. Поред њих, дипломом “Доситеј Обрадовић” награђена је и ученица Сања Протић.

Титулу ђака генерације за школску 2024/25. годину, понела је Ања Бељичка.

Осмаци су затворили једно поглавље, али пред њима су бројни путеви и нове прилике, а ми им желимо много среће!
