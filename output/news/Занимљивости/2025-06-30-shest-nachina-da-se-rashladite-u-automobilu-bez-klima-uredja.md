---
title: "Шест начина да се расхладите у аутомобилу без клима уређаја"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Сезона летњих одмора ускоро почиње, и многи ће се запутити на дуже путовање које, уколико у свом аутомобилу немате клима уређај, може бити изузетно непријатно како за возача, тако и за путнике. Зато смо за вас припремили неколико савета, тачније, шест начина да се расхладите у аутомобилу без клима уређања.
Да, свесни смо да данас има веома мало аутомобила који немају клима уређај, јер је то у данашње време стандардан део опреме али, још увек има оних који возе старије аутомобиле. А између осталог, увек може да се догоди да вам клима уређај откаже у току путовања, па није згорег да знате шта можете да урадите да бисте се расхладили, док не стигнете до неког сервиса који ће моћи да вам реши проблем.


Ове начине открили су Аустралијанци, који живе у далеко топлијој клими него што је наша, па ако код њих раде, зашто не би и код нас?! Јер, веровали или не, и код њих још увек има возача који у свом аутомобилу немају “луксуз” звани клима уређај.


А да ли је клима уређај у аутомобилу заиста луксуз?
С обзиром на глобално загревање и све топлију климу коју и ми данас имамо, клима уређај више и не може да се назове луксузом. Тако размишљају и произвођачи аутомобила, због чега ниједан нови не силази са фабричке траке без уграђеног клима уређаја.
Ипак, на нашим путевима још увек можемо да видимо много возила која немају ефикасан клима уређај. То могу да буду и класични аутомобили, или олдтајмери, који су произведени пре него што је уградња климе постала стандард. А могу да буду и модернији аутомобили, којима је клима у најгоре време, “отказала послушност”. Јер, као што то може да вам се догоди код куће, може и у аутомобилу.


У сваком случају, без обзира који је разлог, ако возило нема клима уређај а напољу су летње врућине у пуном јеку, вожња може да постане неподношљива. А то путовање чини непријатним, и може да остави возача и путнике дехидрираним и нервозним, посебно када на државним границама почну саобраћајне гужве. Зато хајде да видимо шта може да се уради, не би ли вам у аутомобилу било колико-толико пријатније.
Ово су савети за расхлађивање аутомобила без коришћења клима уређаја:
Хладовина
Паркирање у хладовини помоћи ће да аутомобил остане дуже хладан. Под дрвећем или у близини високих зграда може да буде ефикасно, али ако то није доступно, и паркирани камион може да буде подједнако добар. Ако ће аутомобил бити паркиран неко време, возач треба да размотри положај сунца, и размисли о томе где ће његов аутомобил имати највише заклона. Да, чак и ако се паркирате у сенци камиона, имајте на уму да се сунце помера, и да место на коме сте тренутно, можда неће још дуго имати довољну сенку.
Покривач за контролну таблу
Нема ништа горе него када по врелом дану уђете у свој аутомобил, и не можете да додирнете волан, мењач или копчу појаса, јер је све врело. Тканина или тапацирани покривач за контролну таблу може да заштити ове делове од превелике топлоте. А такође, заштитиће и винил којим су обложени осетљиви делови, од пуцања и изблеђивања.
Прозори
Током врућег дана, аутомобил може да делује слично као стакленик, због сунца и топлоте која улази у аутомобил и у њему и остаје. Ово поготову важи за оне моделе који имају панорамски кров. Оставити донекле отворене прозоре омогућава да део топлог ваздуха изађе, а ако има ветра, то ће такође помоћи да се унутрашњост аутомобила расхлади.
Мокра тканина
Постављање мокре тканине преко средњег вентилационог отвора на контролној табли, помоћи ће да се расхлади ваздух који струји кроз њега, али би требало да имате у виду да ће се тканина брзо осушити, па би требало да при руци имате замену. Такође, важно је уклонити их из аутомобила и опрати након употребе, како бисте спречили појаву буђи.
Мини-вентилатор
Мини-вентилатори на соларни погон могу се врло повољно купити на интернету или у продавницама са техником, па чак и у кинеским радњама. Ови вентилатори су сјајни, јер за расхлађивање аутомобила користе соларни погон, што значи да ће се на сунцу уједно и допуњавати, тако да могу да трају дуго.
Флаша са водом
Возачу је ипак најгоре, зар не? Треба да вози по врелом дану, а да притом не може да се расхлади. Оно што може да послужи као помоћ је и пластична флаша са замрзнутом водом, коју можете да увијете у пешкир, а онда поставите на седиште, иза свог врата. Расхладиће вас неко време, а како се вода буде топила, моћи ћете и да попијете нешто хладно. Али, пазите како је постављате, јер уколико вам у неком моменту испадне, то може да вас деконцентрише, што за воланом никада није добро.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
