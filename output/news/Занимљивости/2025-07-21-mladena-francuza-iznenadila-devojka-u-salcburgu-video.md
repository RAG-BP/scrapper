---
title: "Младена Француза изненадила девојка у Салцбургу (ВИДЕО)"
date: 2025-07-21
category: Занимљивости
url: https://backapalankavesti.com/zanimljivosti/mladi/mladena-francuza-iznenadila-devojka-salcburgu/
---

Вида Медић из Бачке Паланке приредила је незаборавно изненађење свом момку, младом бициклисти и студенту, Младену Французу, који је претходних дана кренуо бициклом из Новог Сада ка Стразбуру. Младен Француз из Бачке Паланке, један је од 80 студената који су кренули бициклима из Новог Сада ка Стразбуру са циљем да скрену пажњу европским институција на кршење права у Србији.​

Младен, иначе познат и као „нобеловац међу бициклистима“, започео је своју вожњу уз емотивну подршку своје девојке која га је испратила на почетку пута.

Али, оно што Младен није знао јесте да је Вида у тајности отпутовала и стигла у Салцбург, како би га дочекала на једној од станица његовог путовања. Тренутак када ју је угледао био је пун емоција, изненађења и радости, а његова реакција искрена, дирљива и пуна љубави говори више од хиљаду речи. Ова топла прича брзо се проширила друштвеним мрежама, а многи коментаришу да су овакви гестови управо оно што свету данас највише треба, искрена подршка, љубав и посвећеност.
