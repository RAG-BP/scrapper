---
title: "Недељко Баћина – „ТВ Бљак, или ћаци“"
date: 2025-07-07
category: Занимљивости
url: https://backapalankavesti.com/zanimljivosti/kolumne/blog-nedeljko-bacina/nedeljko-bacina-tv-bljak-ili-caci/
---

Много тога смо задужили и изварали,
да би изглуматали да нам је срећан Први мај
2025. године. Нешто се црвене заставе усукале.
Нешто побелиле.
Код нас поцрнеле, у очекивању било да се још
више зацрвене, ваљда од стида.
На овим просторима живота им нема,
Бакља се на све стране,
од Ђуке до Слине,
од Базге до Шодера,
од Анче до Вјерице,
од свега до ничега,
по истој матрици лажи,
закопчаној до грла.
Да све пуца од златних зрака
И изнемоглог сунца, окаченог
више ломне Србије наше.
Баш на данашњи дан.
– Скраћуј, празник на вратима је.
– Све је скраћено, верзија мимике у три непочина.
-Шта ти је то?
-Ништа. Можда мали увод у причицу да су борови пали.
-Били на путу.
-Ваљда. За радничка права и слободу златну.
-Ајд испричај. Да куцкамо. Охрабри Мила.

Сва у некој празничној преши,
Ђаво је не однијо.
***
„Гори гора, гори боровина…
Гори мала наша ладовина
Није мени жао боровине,
Већ је мени жао ладовине.
Гори гора, горе успомене
Изгорило мала, пола мене,
Нема мала дебелога лада,
Где ћемо се миловати сада.“
-Далеко си и добро.
-Јесам.
-Мили поздрав издалека.
-Тако некако.
-Теби боровина, камен, таласи мора.
-А ти?
-Мени јасике, брест, канадски клон 214,
-Може и липа. Помор рибе у Тиквари.
-Ајд здраво.
-Здраво.
***
Два су лета заборављена.
Два лета од велике олује у вароши нашој.
Адреса је Краља Петра Првог, број 25.
Главна улица.

Прсо бор на пола.
Земља порекла СФРЈ.
Она црвена.
Кажу семенка са Малог Цвјетнића.
Запатила се.
Било јако.
Још у семену.
Расло и небо дохватило.
Плаво паланачко оно са мирисом првомајских
гибања. Пуче на пола. Шљуну се у великој олуји.
Захвати кров. Комшилука мало.
Уздрма.
Две године пишу се молбе и молбе и молбе.
Прављење ждребета у туђој кобили. Кога брига.
Отварамо касицу за кинту добротворску.
Цурка са крова на све стране.
Бор све мањи.
Ни одговора од власника нашег вајата.
Цурка. Цурка. Цурка.
Србија на све стране.
Успомена на дневник увреда.
Олако све.
***
Мајстор Бранко је затегао пилу, ланац наоштрио,
турпија на све стране настругала.
Није нека кинта. Тресну од бетон.
Иглице до неба, Мали Цвјетнић у врзину.

„Неко семе јако би… Струлило није у пању…“
Направи човек паузу.
Ушао је у кинту.
У осмеху је.
***
Младена Стојановића 32. Букин.
Не прави записник, ни остале забране.
Они који то чине не знају да мрдну прстом,
дуг је ваљда још дуг.
Дебела је Лелина боровина.
Рукама је ни Голуб обухватити не може.
Прешао тридесет метара.
„Није у винклу… Зулум нам чини.
Јадикује Голуб…. додирује по крову.“
Прште иглице на све стране.
Знају у око да суну. Бетон повукло.
Руши бре мајсторе. Болан не био.“
Било би то просто.
Било.
Ал борова семенка донешена
са Гламочког поља.
Клео ми се Милорад.
Директор Шумарије.
Рве се дрвосеча Бранко са простим радником.
Цео дан.
Звизну трупчина.
Издисаји тешки и једри.

Мамурлук од живота.
Живота који се још уморит не зна, ух…
Увек се тако звало кад се руши снага,
она пуна што пршти на све стране.
Неда се прекидат. У пуном је замаху.
На њој свето небо и земља почива.
И Србија. Уз памет. Него шта.
***
Благајна је чудо. Још се кешира.
– Стара дртина од бора у Паланци ,
пет хиљада, а онај бор у пуној снази
у Букину дванаест.
Цифру рече друг дрвосеча Бранко.
-Првомајски нема шта.
-Да нам живи, живи рад.
И борови се поделише на ћаци и ђаци.
Добри и лоши. Прави и криви.
Небо и земља. Истина и лажа.
Немој даље…
-Немој… исплати, нервозан је …
***
Смејем се од срца.
Право на смејање још одузето није.
Право на сузицу, то не бране.
Наслов ко (не) ради свој посао.
Информатор локалног домета.
Само за газду и пријатеље за столом у ћошку,

„Ученици ССШ „Др. Радивоје Увалић“ и
Гимназије „20. Октобар“ блокирали су школску
зграду, пре више од два месеца.
Док је блокада и даље трајала, током недавних
падавина дошло је до
прокишњавања објекта…
Бла..бла… бла…,
Изостанком редовног одржавања зграде.
(онемогућено више од два месеца).
Препоруке:
– Редовно чишћење и контрола олука и увала
од стране школе…бла…бла…бла…
Бљак за ТВ Ћаци…
Бљак…
Мени упропастише Празник.
А вама?
(Крај колумне 29.04.2025.)
***
За оне који имају петљу.
За оне који разумеју закључке
Нашег Комитета за безбедност,
За оне који не знају и не разумеју
Ћао.
Ћао регаци.
Извините на сметњи.
Озбиљно.
***
