---
title: "Милица, Ива, Вишња"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

„Нема веће будале од школоване“, запара понекад реченица
моје мајке, кад сам прегонио преко црте, празним мудровањем,
без покрића, баз гаћа, гологузан.
Бива, тада се мерило, паметан си онолико, колико имаш.
Данас би се заиграло на црвено,
„колико можеш издржати до првог у месецу“.
Броје се дани унатрашке, све поједено, налумповано одавно. На црту се живи. школованим теже пада, са купљеним и оним регуларним дипломама,
иста мета, исто одстојање.
***
Комитет за националну безбедност Офиса са четири промаје у сталном је заседању. Увод, разрада, закључак.
Обично сам у закључку, белешке хватам у лету,
притиснем их дланом, као дежурне зунзаре, да нигде не мрдну
И пронесу наше тајне мале, нама од живота важне.
Тако мислимо.
***
Држим се љуљашке, љуље, заљуљане. На њој седи моја невоља
из свих мојих живота, насмејана и врло незгодна Блу.
Као да јој дође жута минута, фотошопирана са њеним лицем.
Жуто, волим те жуто. Љуља моја љуљана, све би дао за њу.
Кавез је делотворан мамац. Праћење трага џабалчине.
Клопка за наивне. Кавез кликнуо. Тако прође двадесет и кусур
година.
Реза зарезала па не пушта.
„Врати коко шта си поћукала“. Оптужили мога Радована
на збору задругара земљорадничке задруге „Невесињска пушка“.
за некакво семе пшенице из Земун поља, које беше проклијало,
вратио Радован, вратио.
Они што прозиваше, отеше Државу, Задругу, улицу, отеше завичај,
окупираше наше мале животе, кафе сиктеруше и подригуше,
мале и велике празнике, црвена слова, прангије и бадњаке,
Отеше нас од самих себе, да им шетамо опанке,
око скрханих кубика небулоза исчипираних у темена Србља и комшија.
Ух!
Жестоко ово би, куме. Жестоко.
***
Чека се Мила Веселица. Обукла се, удесила, године сакрила.
Ново амбрело отворила. Није вољна за препирку има свој став.
Док се не врати, сад се чека да се врати, обично петком
кад колумне слажемо, за широки осмех наше Јоване.
„Добро је, још у њима снаге има да пишу, да се зевзече, да храбре. „
Вртка се живот.
Жиголо у улози српске политике, крије се у маргини општег преживљавања.
Можда и пета недеља протеста.
Наш мали офис пулсира на 120/80, испод облака ромиња кишица
паланачке идиле.
„Јесмо ли побркали лонце?“
„Како?“
„Стари смо за протесте…“
„Није тако. Дужност наша је подржат наше младе колеге.
Академце.“
„Бележи се то Мила.“
„Кога брига. Нек биркају страну они који немају осећај припадности.
Ко није уз младост и памет, нек угаси.“
Онако успут цитирам „Нема веће будале од писмене аветиње.“
Замучих. Ни реч да прозборим. Ето тако.
***
Комитет заседа. Строго контролисано поштовање.
Мува зунзара изврнула ноге испод угашеног бора у
дворишту Клуба „Забрањено старење“.
Анализа у току. Сторно са последње седнице. Бележе се промашаји.
Мало и занемарљиво.
Лејкин опис:
„Букин или како ви волите да ме нервирате, Младеново је на ногама.
Један део, а други је склон паду. Јорган планина. Кренули алпинисти.
Сама сам између две опције. Моја перспектива будућих
догађања је да су губитници они који сваке изборе прославе
уз котлиће, прангије, обавезно козарачко, а ето… на крају зацепи
глуво гламочко. Шта рећи а не заплакати.
Живело Младеново и Србија.“
Живело све по списку.
***
Отворен панел, на реду сам. Понекад ми трема зазвони на врата.
Загаламим „звони још једном“.
Ако зазвони другарство. Ако замукне промашено,
до задње јоте. Кашљуцање. Форма, обично галамџијска.
Ретко ко шаље поруке. Адреса ми путујућа, последњи записи.
Млађи брат се смешка.
Милица, Ива, Вишња.
Каче се текстови. Каче. Баш као моје успомене
на мој завичај, онај из мојих прича, на Гајдобру Стару.
Има ли га?
Има са мојим успоменама о којима пишем,
Оне су лијепе, јаке младе, моћне.
Географија у запису ДНК. Консултације.
Млађи брат: Недеља, исто време.
Ја: Пратим.
Млађи брат: Што се смејеш?
Ја: Шта ако први дан по Сретењу буде победа у опцији?
Млађи брат: Неко ће да части.
Ја: Ја ћу. Увек се на мени ломи. Зато што сам старији брат.
Млађи брат: (смеје се…од срца).
Читам. Појачана диоптрија.
„Тренутно смо добили ове информације. Гајдобра доминира.
Видимо се у недељу.“
Табела прича. Место: Гајдобра.
Број учесника: 380
Еквивалент Београду 252.000
% локалног становништва 18,19.
Мила: Значе те дуге и стручне припреме.
Ја: Тако је. Зато је Гајдобра прва у Србији. Даље и не зна.
Мустре (мали смех чланова Комитета за националну безбедност
Офиса са четири промаје. Знам од срца је. )
***
Вероватно им знам лозу. Родитеље, фамилију, ђедове, места
из наше Херцеговине. Стуб им знам.
Милици, Иви, Вишњи.
Нешто би требало бити записано. Да не прекрију сенке заборава,
овако издалека, кад је ноћ ударила навелико пред Сретење.
Кад хоћу да се сетим женског рода, који је покретао мој завичај,
поготово, кад је будућност једина опција опстанка са именом љубав,
сетим се носиоца партизанске споменице Неге Вучковић.
Даље нема. Нега је долазила на школске свечаности.
Није говорила. Држала ћутњу.Смешкала се. Ми смо је волели и били срећни
Што је тог дана наша школа „Алекса Шантић“ била умивена, топла,
јача од земљине теже, јербо побогу дошла је хероина из наших
родитељских прича. Дошла да ћутањем учи нас родољубљу, херојству,
Србији и нашој лијепој Херцеговини. Тамо негде далеко.
***
Нису моје друге Мила Веселица и Лела Родић тако шкртог срца.
Сузицу знају пустит, омакне им се.
Мени се мрачак ухвати и не пушта на почетку сваке приче о Гајдобри.
Не знам зашто. Можда слобода не зна
како да ми запева после толико година у адресару.
„Востани Сербије, давно си заспала, у мраку лежала
сада се пробуди и Сербље возбуди.“
– То је за цуре из Гајдобре…
– Да. Милицу, Иву и Вишњу.
– Има ли шта још? (глас је исти и ја га не распознајем).
– Има. Има баксузе мој. Мајчин глас „Ако се будеш женио од наших,
бирај по родитељима и фамилији.
Све ти је написано. Читај. Ако не знаш ти питај. Вако ти је записано.
Опасне су Херцеговке. Друге знају од мужева сакриват паре и све што
вреди у кући да се не би раскућило.
Херцеговке то ставе на сто и само успут онако веле
– Ајде мајчин сине, јами ако смеш.
Нисам чуда видио до данашњег дана да је неки јамио.
Није вала. „
А шта би сад.
„Невесиње моје дично, без тебе ми необично.
Невесиње на окуке, момци су ти ко јабуке.„
Као запјевао би, овако.
Сто година на лошем гласу. Баш нека. Није било узалуд.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
