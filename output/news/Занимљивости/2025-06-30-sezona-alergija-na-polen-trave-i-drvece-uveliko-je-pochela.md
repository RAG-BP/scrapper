---
title: "Сезона алергија на полен траве и дрвеће увелико је почела"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Сезона алергија на полен траве и дрвеће увелико је почела. Топлије време и шетња у природи повећава њихову појаву, а сада је пред нама и мај, за који се сматра да је месец алергија, те су оне последњих дана, чини се, експлодирале.

Захлађења и кише које смо имали у претходном периоду само су донекле ублажили алергијске реакције на високе концентрације полена дрвећа које цвета у ово доба године. Тренутно се бреза, топола, храст, граб, јавор и тује сматрају најјачим алергенима, а средином маја почеће цветање трава.
Како објашњава Мирјана Митровић, стручњак за полен из Агенције за заштиту животне средине, полен и трава кренули су спорадично још у априлу, али сада проблем прави најпре полен дрвета, и то брезе, чије зрно има највећи алергени потенцијал.


– Поред брезе, ту су затим и платан, врбе, јасен, јавор, орах, сада креће и дуд. Сви они унакрсним реакцијама алергичним људима стварају проблеме попут промуклости, сузења и свраба очију, ушију, секрецију из носа – истиче Митровић.


Како се изборити с алергијом?
Према речима Митровићеве, потребно је пратити извештаје о вредностима алергена како бисмо ускладили своје активности.
– Оно што је општа препорука јесте да алергичне особе не проветравају просторију ујутру, већ у послеподневним часовима, те да избегавају директан контакт с алергенима у природи, као и то да се придржавају прописане терапије, а не да се лече сами – говори Митровићева.


Према прогнозама метеоролога, пред нама је мај са пуно кишних дана и не тако високим температурама, па ће то знатно утицати и на смањеност емитовања полена у ваздуху, пре свега брезе која је најактуелнија у овом периоду и која изазива, како истиче Митровићева, највише проблема.
У току вегетационог периода на подручју Србије постоје три максимума концентрације полена у ваздуху.
Дрвеће почиње да цвета у рано пролеће, средином фебруара и тај процес траје до почетка маја. Прво цвета леска, затим јова, па врбе и брестови. Касније цветају бреза, буква, јавор и храстови.












Траве цветају од маја до половине јула, а већина мањим интезитетом цвета и у септембру.
Корови цветају од друге половине маја до новембра. Овај период обухвата цветање амброзије, разних врста лобода, киселице, боквице и пелена.
Izvor: alergijanapolen.rs

Прочитај: Дрво чаробног мириса има изузетно лековита својства и важну симболику

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
