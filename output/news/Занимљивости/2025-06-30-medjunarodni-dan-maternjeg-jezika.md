---
title: "Међународни дан матерњег језика"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Међународни дан матерњег језика обележава се сваког 21. фебруара широм света, а у Србији ће у Тршићу биће изведен програм у организацији Центра за културу „Вук Караџић“ којим ће се указати на лепоту и богатство матерњег језика.

Празник матерњег језика, који се обележава сваког 21. фебруара широм света, установио је УНЕСКО 1999. године, а резолуцијом потврдила Генерална скупштина Уједињених нација.
Обележавање овог дана подразумева разне активности које промовишу матерњи језик као што су књижевне вечери, представе, такмичења у писању и говору као и подизање свести о значају матерњег језика за идентитет једног народа.


У складу са тим, у Тршићу ће бити изведен програм посвећен значајном јубилеју 850 година од рођења Светог Саве и народним изрекама у делу и животу Вука Стефановића Караџића.


Догађај ће почети испред родне куће Вука Стефановића Караџића, а наступиће ученици Основне школе „Вукова спомен школа“ из Тршића.
Обележавање међународног дана матерњег језика у Србији представља прилику да се истакне значај српског језика за очување културног наслеђа и традиције наше земље.


У очувању нашег матерњег језика велики траг оставио је Вук Стефановић Караџић реформатор српског језика, сакупљач народних умотворина и писац првог речника.
За неговање српског језика велику захвалност дугујемо и првом министру просвете и оснивачу Велике школе која је претеча Београдског универзитета Доситеју Обрадовићу.
У Србији је у службеној употреби, осим српског језика, још 12 језика националних мањина (албански, босански, бугарски, буњевачки, мађарски, македонски, румунски, русински, словачки, хрватски, црногорски и чешки) на целој територији 42 јединице локалне самоуправе.
Осим тога, влашки и ромски језик су у службеној употреби у појединим насељеним местима.
Наша земља је 2006. године приступила Европској повељи о регионалним или мањинским језицима Савета Европе, а ратификацијом тог документа Србија се обавезала да штити све мањинске језике који се традиционално користе на њеној територији.
Када је реч о српском језику, наши лингвисти упозоравају на то да су се бројне речи из енглеског језика одомаћиле у нашем свакодневном говору, што би могло да угрози очување матерњег језика.
Улога матерњег језика важна је како за свакодневну комуникацију, тако и за искорењивање неписмености.
Према истраживању које је спровео УНЕСКО, у свету има 775 милиона неписмених људи.
УНЕСКО процењује да постоји 8.324 језика, који се говоре или потписују. Од тога, око 7.000 језика је још увек у употреби. Само неколико стотина језика је заиста добило место у образовним системима и јавном домену, а мање од сто се користи у дигиталном свету.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
