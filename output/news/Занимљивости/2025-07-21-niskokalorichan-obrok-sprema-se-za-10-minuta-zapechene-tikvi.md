---
title: "Нискокалоричан оброк, спрема се за 10 минута: Запечене тиквице са сиром и јајима"
date: 2025-07-21
category: Занимљивости
url: https://backapalankavesti.com/zanimljivosti/recepti/tikvice-sa-sirom-i-jajima/
---

Укусна, лагана, тиквица је идеална дијетална намирница која се лако комбинује са осталим намирницама и може бити темељ за бројне специјалитете. Ми вам сада откривамо један од најлепших рецепата за припрему тиквица.

Састојци:
( за 1 особу)

– 1 тиквица средње величине
– 1 јаје
– 100 г младог немасног сира
– 0,5 дл јогурта
– 2 кашичице маслиновог уља

Припрема:

Прво маринирајте тиквице. Исеците их на колутове, коцкице, или већ према жељи. Поспите сувим квалитетним зачином, или само ставите со и бибер по жељи.

Додајте изрендан бели лук мало, само ради укуса. Све добро промешајте и оставите да мало одстоје да отпусте воду, па процедите да се решите течности.

У тепсију ставите папир за печење. Јаја умутите са јогуртом и уљем. Сипајте у калуп, додајте мариниране тиквице и преко њих измрвите сир.

Пеците у угрејаној рерни на 200°C, док се не запеку. Можете посути супеном кашиком пармезана пре печења. Мало ћете повећати калоријску вредност, али ћете зато добити изванредан укус и оброк који ће вас заситити

Pogledaj: Domaći liker od jagoda: Damsko piće koje osvaja neodoljivom aromom
