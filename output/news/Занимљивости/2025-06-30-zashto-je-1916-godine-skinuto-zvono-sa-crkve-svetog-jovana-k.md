---
title: "Зашто је 1916. године скинуто звоно са Цркве Светог Јована Крститеља у Старој Паланци?"
date: 2025-06-30
category: Занимљивости
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: БАП ВЕСТИ/Маја Каран
            Када је Први светски рат почео, војници су на фронт одлазили верујући да ће се он завршити до Божића. Њихов живот на фронту је био тежак, време су проводили у рововима окружени смрћу која је вребала сваког тренутка.

Дуготрајан и исцрпљујући рат донео је велике жртве, што је утицало на морал војника и цивилног становништва. Како би се такво стање војника ублажило, организовано је слање „милодара“ за Божић од стране њихових укућана, у име сиромашних породица поклоне су слале Православне црквене општине.
Одлазак војно способних мушкараца у рат изазвао је недостатак радне снаге у Бачкој због чега је Црква преузела на себе обавезу да у сарадњи са политичким општинама организује сву расположиву радну снагу како би се урадила сетва на целокупном обрадивом земљишту.


Такође, народ је био позван да због несташице пшеничног брашна хлеб почне месити мешавином пшеничног и раженог брашна. Општа акција прикупљања метала за потребе аустроугарске војске започела је фебруара 1915. наредбом која је објављена широм Угарске.


Православне црквене општине у Епархији бачкој апеловале су на становништво да све старе металне ствари, које су биле неупотребљиве, преда држави. За време Првог светског рата Карловачка митрополија се нашла под ударом реквизиције, још једне од мера које су спровођене у циљу јачања војних потенцијала и остварења ратних циљева Аустроугарске монархије.
Током 1916. и 1917. године у неколико таласа црквама и манастирима Карловачке митрополије одузета су готово сва звона и новчана средства. Новац добијен за реквирирана звона, православне црквене општине су морале да уложе у локалну поштанску штедионицу, банку или неку другу финансијску установу, а он се није могао употребљавати до завршетка рата.


О почетку реквизиције црквених звона на територији Епархије бачке, црквене општине су обавештене од стране епископа Митрофана дописом од 24. марта 1916.
После одношења звона православни верници су позивани на богослужења оглашавањем клепетала или звечке (гвозденог клепала), као што се радило у првим вековима хришћанске Цркве. Ратна дешавања, стално присутна сенка сумње над српским народом у Угарској и психоза која је владала у народу, оставили су трага на здравље епископа Митрофана.
Епископ бачки Митрофан упокојио се 23. јануара 1918. у својој резиденцији. После опела ковчег са телом епископа Митрофана свештеници су пренели до крипте испод олтара Саборног храма у Новом Саду, где је затим положен у саркофаг од белог мермера.












Према тестаменту, сав намештај оставио је своме наследнику, а свој расположиви део имовине, завештао је као прилог свештеничком удовичком мировинском фонду Епархије бачке, док је личну библиотеку оставио Српској православној великој гимназији новосадској.
У тешким временима по српски народ и Карловачку митрополију, према властима је заузимао једини могући став, одлучно бранећи углед Цркве. До избијања Првог светског рата, истрајавао је на употреби српског језика и писма, одбијајући да се повинује одредбама Апоњијевог просветног закона, који је захтевао да се веронаука у школама предаје на мађарском језику.
Захваљујући његовом угледу заустављен је погром над српским народом и свештенством који је започет на простору Бачке у данима након Сарајевског атентата.
У ратним данима који су уследили, епископ бачки Митрофан је до свог упокојења јануара 1918. са највећом пажњом бдео над народом и Црквом, пазећи да на њих не падне ни најмања сенка оптужбе од стране угарских власти. На тај начин је спасао животе и имовину народа и Цркве, што га је на крају здравствено исцрпило и убрзало његову смрт.
Савременици су забележили да је епископ Митрофан са пажњом ослушкивао вести из Србије, да се радовао њеним ратним победама и туговао у трагедији која је задесила српски народ у зиму 1915/1916. Својим укупним делом и подвигом епископ бачки Митрофан Шевић сврстао се у ред највећих архијереја Српске Православне Цркве, који су били достојни предводници и чувари српског народа.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
