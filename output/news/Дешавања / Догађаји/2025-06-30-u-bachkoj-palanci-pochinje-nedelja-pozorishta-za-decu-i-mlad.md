---
title: "У Бачкој Паланци почиње Недеља позоришта за децу и младе"
date: 2025-06-30
category: Дешавања / Догађаји
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – И ове године, Фестивал еколошког позоришта за децу и младе и Драмски студио “Просецнијум” у Бачкој Паланци обележавају „Недељу позоришта“, која се у читавом свету облежава од 20. до 27. марта.

Уз светску поруку – Поведите дете у позориште ДАНАС: или доведите позориште детету – жива изведба је део живота, и ФЕП недељу обележава промишљеним и важним програмом намењеном, како деци и младима, тако и одраслима.
“Позориште нас учи заједничарењу кроз које се стварају могућности да обликујемо заједницу у каквој желимо да живимо по нашим мерилима и капацитетима љубави и доброте! Важно је знати да у њему добро увек побеђује зло! Зато користите сваку прилику за позориште и вежбајте слободу!”, каже директорка Фестивала, Соња Петровић.


За међународну Асоцијацију позоришта за децу и младе, недеља позоришта прилика је да се осветли позитиван и оптимистичан позив онима који имају моћ да деци и младима широм отворе врата позоришта, али и као позив уметницама и уметницима да учине свој рад видљивијим, доступнијим и релевантнијим за све оне који се суочавају са највећим препрекама у свом приступу уметности и култури.
“Знамо да је у многим местима приступ позоришту и извођачким уметностима за децу и младе све тежи – услед недостатка културних политика, због смањеног или укинутог финансирања културе, уметничких садржаја који се смањују или потпуно уклањају из образовног система и због урушавања друштава услед ратова, катастрофа или као резултат владајућих идеологија. Наш посао, стога, постаје још важнији, а потреба за оним што нудимо расте”, између осталог, стоји у поруци председнице Аситеж асоцијације Сју Џајлс, поводом Светског дана позоришта за децу и младе.
У знаку Недеље позоришта, у Бачкој Паланци ће бити одигране две позоришне представе – представа за децу „Позоришна збрка“ драмског студија “Просценијум”, као и представа за одрасле, “Наш син”, у продукцији Хартефацт фонда, након које ће бити организован и разговор са публиком.


Шта се све дешава током настајања једне позоришне представе, када и да ли глумац повлачи црту између реалног и позоришног живота, само су нека од питања која се провлаче кроз радњу представе “Позоришна збрка”, у извођењу деце, полазника Драмског студија “Просценијум”.
Питања и приспитавање су у сржи и представе за одрасле “Наш син” у којој су и ритуали породичног ручка велика драмска перипетија. У овом интимном и истраживачком простору за младог редитеља и ауторску екипу, превазилазе се и театарски оквири – представа се игра ван сцене, у становима, домовима, кућама.
“Наш алат су управо приче којима обликујемо хуманост, солидарност, правду и












емпатију. Оне су наше средство да отворимо срца, подстакнемо радозналост и подучимо вредностима које трају. Помоћ и подршка одраслих су кључне, наша дужност као уметника и стваралаца у култури
је да деци и младима понудимо добродошлицу, подршку али и да отворимо простор за наду, и онда када говоримо о најтежим темама”, стоји, између осталог, у поруци председнице Аситеж Србија, Диане Крижанић Тепавац, поводом Светског дана позоришта за децу и младе.


Недеља позоришта обележава се у целом свету од 20. марта, који је уједно и Светски дан позоришта за децу и младе, до 27. марта – Светског дана позоришта. Између ова два велика догађаја су и Светски дан луткарства (21. март), и Светски дан пантомиме (22. март), стога је ова недеља, у целом свету, постала резервисана за позориште.
У исто време, Башка Паланке је град без позоришта, у ком ФЕП већ три деценије позориште проналази у природи и њеним благодетима.
Улаз на представу „Позоришна збрка” је слободан, док су улазнице за представу „Наш син” 600 динара и могу се резервисати путем мејла office@fep.org.rs или на број 0637671973.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
