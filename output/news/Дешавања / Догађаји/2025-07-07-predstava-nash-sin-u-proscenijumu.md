---
title: "Представа „Наш син“ у Просценијуму"
date: 2025-07-07
category: Дешавања / Догађаји
url: https://backapalankavesti.com/kultura/pozoriste/predstava-nas-sin-u-proscenijumu/
---

У представи која истражује дубоку снагу љубави и прихватања играју: Драгана Варагић у улози маме, Александар Дјиндјић у улози тате и Амар Ћоровић у улози сина. Аутор и режисер представе је Патрик Лазић а продуценткиња је Александра Лозановић. Након представе следи разговор са публиком. Цена улазнице је 600 динара а може се резервисати путем e-mail адресе office@fep.org.rs.

„Наш син“ је прича о породици која се труди, која воли, али која се понекад боји онога што не разуме. Ова представа нас подсећа да у сваком односу, понекад, постоји тишина између речи, али и простор за љубав коју треба научити препознати.

Сви ми имамо своје борбе, страхове и наде – и сви ми желимо да будемо вољени и разумени. У овој емотивној, искреној причи, ФЕП и ДС „Просценијум“ позивају да заједно са њима истражите шта значи прихватити себе и друге, унаточ свему. Заједно, учимо како да стварамо простор за љубав која није условљена, која није уплашена.
