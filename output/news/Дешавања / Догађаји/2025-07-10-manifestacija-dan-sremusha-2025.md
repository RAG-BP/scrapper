---
title: "Mанифестацијa „Дан сремуша 2025“"
date: 2025-07-10
category: Дешавања / Догађаји
url: https://backapalankavesti.com/desavanja-dogadjaji/manifestacija-dan-sremusa-2025/
---

Скуп учесника предвиђен између 9 до 10 часова, када ће бити организован доручак у Месној заједници Нештин. Након тога следе бројне активности. Најпре је организована посета музеју на отвореном „Сремска кућа“, потом посета винаријама и дегустација, а након тога пешачко – бициклистичка рута „Манастирска авантура“, која се завршава у манастиру Ђипша. Ручак и едукација су ће бити у Башти сремуша.

Организатори су објавили и детаљан план реализације ове манифестације. Да су мислили на све, иде у прилог и то да су направили план и у случају лепог времена али и у случају кише.

Котизација (800 динара, деца до 14 година не плаћају котизацију), се наплаћују на улазу организоване групе могу извршити уплату и на рачун.  Сваки аутобус или организована група имаће локалног водича а сви аутобуси морају да се паркирају на тврду подлогу. Све информације се могу добити на број телефона 060 1323 171.

Уколико дан буде без кише организација ће изгледати овако:
Доручак ће бити организован у сала Месне заједнице и служиће се две верзије доручка – хлеб, маст и паприка, односно хлеб и пекмез ( кајсија/шљива), за оне који посте. Од освежања ће бити: кафа, чај, сок, вино, ракија.

Посете – пешачење у Нештину
Полазак је предвиђен у 10 часова и обилази се: Православни храм Свети Козма и Дамјан, Винарија и Католичка црква Свете Ане, Сремска кућа и Кућа Савића.

Планинари и рекреативци – пешачење
Стаза Манастирска авантура 14 км и Пецара Кнежевић која се налази на попа руте.

Посете – аутобусом
За пензионере и оне који не пешаче организована је аутобуска тура која ће изгледати овако:
Улазак у аутобусе, потом следе обилазак Православног храма Светог Архангела Михајла, манастир Ђипша и манастир Кувеждин, који се налази на 11 минута од манастира Ђипше.

Ручак је предвиђен од 15 часова у Башти сремуша, а потом следи предавање које ће држати доктор медицине Небојша Ђуручин и Павле Шојић ШКАП Космај.

Након предавања следи дегустација салате од сремуша у неколико комбинација сремуша, павлаке, резанаца и сремуша, туњевине.

У Башти сремуша биће и промоција пољопривредних газдинстава са ЛАГ подручја, Кутак за срце и душу, а биће и постављен сто за освежење.

У случају кише, нико неће пешачити а организација ће изгледати овако:
Доручак ће бити организован у сала Месне заједнице и служиће се две верзије доручка – хлеб, маст и паприка, односно хлеб и пекмез ( кајсија/шљива), за оне који посте. Од освежања ће бити: кафа, чај, сок, вино, ракија.

Посете – пешачење у Нештину
Полазак аутобусима ће бити у 10 часова. Обилази се Православни храм Свети Козма и Дамјан, Винарија и Католичка црква Свете Ане, Сремска кућа, Кућа Савића.

Посете – аутобусом
Православни храм Светог Архангела Михајла, Манастир Ђипша, Манастир Шишатовац и Петковица који се налази на 22 минута од Ђипше, потом Манастир Кувеждин на 11 минута од Манастира Ђипше, Башта сремуша.

Ручак је предвиђен од 15 часова у сали Месне заједнице, а потом следи предавање које ће држати доктор медицине Небојша Ђуручин и Павле Шојић ШКАП Космај.

Након предавања следи дегустација салате од сремуша у неколико комбинација сремуша, павлаке, резанаца и сремуша, туњевине.

У дворишту Месне заједнице биће и промоција пољопривредних газдинстава са ЛАГ подручја, Кутак за срце и душу а биће и постављен сто за освежење.

​„Дан сремуша“ је традиционална манифестација која се одржава у селима Нештин и Визић, у општини Бачка Паланка, с циљем промоције природних лепота, здраве исхране и руралног туризма. Ова еко-туристичка манифестација окупља љубитеље природе и гастрономије, пружајући им прилику да уживају у свежем сремушу, познатом и као дивљи бели лук, који је богат витаминима и минералима. ​

Током манифестације, учесници учествују у организованим шетњама кроз шуме богате сремушем, обилазе локалне цркве и манастире, те посећују винарије и домаћинства која нуде традиционалне производе. Поред бербе и дегустације сремуша, посетиоци могу да уживају у разним специјалитетима припремљеним од ове лековите биљке, као што су салате, пите и проје.

„Дан сремуша“ привлачи велики број посетилаца из различитих делова Србије, укључујући планинаре, рекреативце и љубитеље природе, који желе да проведу дан у прелепом окружењу Фрушке горе, уживајући у свежем ваздуху и гастрономским специјалитетима овог краја.

Организатори манифестације су Удружење грађана „Став“, уз подршку локалне самоуправе и Туристичке организације општине Бачка Паланка.
