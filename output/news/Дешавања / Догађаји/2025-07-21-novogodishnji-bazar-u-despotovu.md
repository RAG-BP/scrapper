---
title: "Новогодишњи базар у Деспотову"
date: 2025-07-21
category: Дешавања / Догађаји
url: https://backapalankavesti.com/drustvo/manifestacije/novogodisnji-bazar-u-despotovu/
---

Посетиоци ће имати прилику да уживају у куваном вину, слаткишима, рукотворинама и разним домаћим ђаконијама, док ће атмосферу додатно улепшати музика уживо и гост изненађења.

Осим забавног, базар ће имати и хуманитарни карактер. Организатори планирају да део прихода од продаје куваног вина буде усмерен на помоћ Ленки Жутковић, а кутија за добровољне прилоге, биће доступна свим посетиоцима базара.

На базару ће се наћи разноврсни производи – колачи, аранжмани, рукотворине, па чак и домаћи мед, што га чини идеалним местом за куповину поклона или уживање у топлој празничној атмосфери. Посебна пажња посвећена је и најмлађима – њих очекују маскоте и слаткиши, који ће им сигурно измамити осмех на лице.
