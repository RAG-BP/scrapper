---
title: "Филм Горана Матића “Пуцњи у Марсеју” у Градском биоскопу"
date: 2025-07-07
category: Дешавања / Догађаји
url: https://backapalankavesti.com/kultura/film/film-gorana-matica-pucnji-u-marseju-u-gradskom-bioskopu/
---

Деветог октобра 1934. године у Марсеју, у Француској, догодио се атентат на краља Александра од Југославије и министра спољних послова Француске Луја Бартуа.

Филм „Пуцњи у Марсеју“ прати судски процес терориста који су били саучесници атентатора Владе Георгијева Черноземског, главног атентатора. Кроз реконструкцију и драматизацију правог процеса, али и кроз оно што је изостављено током суђења испричана је судска драма најближа истини о самом суђењу али и епилогу по европски мир.

Да ли је Други светски рат почео заправо тог 09. октобра 1934. године пуцњима у Марсеју на краља Александра и министра Бартуа? Да ли би Европа и свет били другачији да је спречен атентат за који су сви знали да се спрема? – нека су од питања која отвара ова филмска прича.

Велика очекивања су била да ће се током суђења доћи до открића ко је заправо стајао иза убиства. Ко је наручилац? Тројица терориста, Звонимир Поспишил, Мијо Краљ и Иван Рајић оптужени су за саучесништво у атентату. Ипак, током промена које се дешавају у Европи између атентата и почетка суђења уноси неспокој и бојазан од могућност да ће убице бити ослобођене јер позадина целог процеса је тајновита и диригована од самог врха како француске тако и нове југословенске власти.

Цена улазнице је 300 динара.
