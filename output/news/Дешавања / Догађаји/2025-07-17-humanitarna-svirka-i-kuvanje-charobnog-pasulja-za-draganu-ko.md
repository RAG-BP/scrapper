---
title: "Хуманитарна свирка и кување Чаробног пасуља за Драгану Ковачев"
date: 2025-07-17
category: Дешавања / Догађаји
url: https://backapalankavesti.com/drustvo/nase-price/humanitarna-svirka-i-kuvanje-carobnog-pasulja-za-draganu-kovacev/
---

Наступиће велики број музичара а специјални гост ће бити певач Илија Радишић уз музичку пратњу Горана Риса. Подршку овој хуманитарној свирци и овај пут ће пружити Илија Јовкић припремајући чувени „Чаробни пасуљ“. Подела пасуља је планирана између 19:30 и 20:00 часова.

Драгана је 2016. године након стресног догађаја осетила наглу слабост у ногама а затим и у рукама што је било праћено губитком осећаја за све дражи у свим екстремитетима. Покрети и осећај у десној руци вратио се после недељу дана а затим и у левој за две недеље. Установљена је спастична параплегија (Г82 .1 Параплегиа Спастица).

Помоћу интензивних физикалних терапија Драгана је успела да дође у седећи положај и боље се осећа. Како би поново стала на ноге и ходала потребно је да настави са континуираним роботским рехабилитацијама које изискују високе трошкове стога је потребна помоћ свих хуманих људи у виду донација. Средства су потребна за роботске неурорехабилитације, ортопедска помагала , специјалистичке прегледе.
