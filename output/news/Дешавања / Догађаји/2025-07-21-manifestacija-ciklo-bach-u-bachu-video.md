---
title: "Манифестација „Цикло Бач у Бачу“ (ВИДЕО)"
date: 2025-07-21
category: Дешавања / Догађаји
url: https://backapalankavesti.com/drustvo/manifestacije/manifestacija-ciklo-bac-u-bacu-video/
---

У недељу, 22. јуна 2025. године, одржаће се 11. рекреативна бициклистичка манифестација у организацији Туристичке организације општине Бач. Скуп учесника заказан је за 09:30 на простору средњовековне тврђаве у Бачу, одакле ће у 10:00 сати почети организована вожња бициклима кроз природне и културно-историјске пределе овог краја.

Манифестација Цикло Бач представља јединствену рекреативно-туристичку вожњу бициклима која промовише активан начин живота, одрживу мобилност и туристичке потенцијале општине Бач.

Овај догађај, који се традиционално организује сваког лета, окупља љубитеље бициклизма свих генерација који кроз организовану туру откривају лепоте бачке равнице, културно-историјске споменике, природне пределе и гастрономску понуду краја. Манифестација је прилагођена свима, стаза је умерене дужине, уз више пауза и освежења на планираним станицама. Безбедност је осигурана пратњом саобраћајне полиције и техничком подршком.
