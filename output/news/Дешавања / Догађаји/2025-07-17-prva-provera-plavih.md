---
title: "Прва провера „плавих“"
date: 2025-07-17
category: Дешавања / Догађаји
url: https://backapalankavesti.com/sport/fudbal/prva-provera-plavih/
---

Темерин – Гледалаца: 150. Судија: Душан Паштар (Ветерник). Стрелци: Грубовић у 50. за ТСК, Хромиш у 19, Војводић у 38. и Јовановић у 45. за ОФК Бачку.

ТСК: Војводић, Васић, Вукотић, Мишељић, Остојић, Ковачевић, Кончар, Томић, Вујачић, Познић, Ергарац. Играли су још: Вуковић, Јовишић, Стојшић, Вејин, Грубовић, Кнежевић, Варга, Пуповац, Ратић, Јовановић.

ОФК БАЧКА: Ћулибрк, Анђелковић, Бошњак, Братић, Хромиш, Јовановић, Виновић, Стаматовић, Адамовић, Војводић, Врањеш. Играли су још: Софинкић, Добранић, Бјелош, Веселиновић, Ђуричић, Ћук, Трифуновић, Каписода, Петковић, Перишић, Ђокић.

Прецизним приземним ударцем, Михајло Хромиш, режирао је вођство гостију из Бачке Паланке. Финиш првог полувремена, обележила су два еврогола. Лука Војводић је у 39. минуту, уз асистенцију Адамовића, одапео стрелу, лопта је од пречке одсела у мрежи домаћина. Пред одлазак на одмор, све је урадио Михајло Хромиш, тачку је ставио Душан Јовановић, скинувши паучину из горњег угла. Мајсторију не би спречила ни двојица чувара мреже. Уласком искуснијих играча, Темеринци су у другом полувремену успоставили равнотежу. Акцију домаћина, креирали су Немања Стојшић и Вукашин Кнежевић, све је испратио Павле Јовишић, а Милан Грубовић је елегантно пребацио лопту преко линије, за коначних 1:3.

Tрeнер Бачке, Дејан Вулетић шaнсу да заиграју у oвој хтакмици пружио је двадесеттројици фудбалера. Наредну проверу „плави“ ће имати на свом стадиону у суботу (19.07.), када ће им ривал бити Будућност из Гложана, нови члан ВФЛ „Север“.
