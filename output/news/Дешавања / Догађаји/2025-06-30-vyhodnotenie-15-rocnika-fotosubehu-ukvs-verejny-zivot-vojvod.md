---
title: "Vyhodnotenie 15. ročníka fotosúbehu ÚKVS: Verejný život vojvodinských Slovákov"
date: 2025-06-30
category: Дешавања / Догађаји
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: ÚKVS (Danica Vŕbová)
            Tradičná akcia Ústavu pre kultúru vojvodinských Slovákov zameraná na zachovanie a vytrhnutie zo zabudnutia minulosti vojvodinských Slovákov vo forme fotografických záznamov má už dlhú tradíciu a aj tohto roku bola úspešná. Témou fotosúbehu na rok 2025 bol Verejný život vojvodinských Slovákov a vyhodnotenie sa konalo sa vo štvrtok 26. júna.

Téma veľmi široká, ale aj veľmi prínosná. Šírka a rôznorodosť kolektívnych verejných prejavov a aktivít slovenskej komunity v Srbsku by sa mohla rozčleniť na rôzne oblasti, čomu nasvedčuje rôznorodosť fotografií zaslaných na súbeh.
V umeleckej časti programu predstavilo sa dueto Andrea Stanivuková a Boris Gabríni. Odmeny účastníkom odovzdávali riaditeľka ÚKVS Anna Speváková a predseda posudzovacej komisie Vladimír Valentík. 


Úhrne tohto roku na fotosúbeh prišlo vyše 950 fotografií z týchto prostredí: Biele Blato, Stará Pazova, Báčsky Petrovec, Temerin, Nový Sad, Pivnica, Báčska Palanka, Hajdušica, Hložany a Kysáč. Fotografie zaslali 18 účastníci fotosúbehu, z čoho 17 jednotlivci a jedno združenie – Dobrovoľný hasičský spolok z Petrovca. Fotografie vznikali v rôznych obdobiach a mnohé z nich predstavujú klenoty kolektívnej pamäti vojvodinských Slovákov.
Komisia v zložení Anna Speváková, Ladislav Čáni a Vladimír Valentík mala neľahkú prácu vybrať tie najvýznamnejšie a najatraktívnejšie, podľa ich dobrozdania a zaradiť ich do výstavy. Mnohé zo zaslaných fotografií majú hodnotu dokumentu historickej udalosti v jednotlivých prostrediach, akou je napríklad udeľovanie ďakovných listín a vyznamenaní kysáčskym legionárom v 20. rokoch 20. storočia, či záber z otvorenia novej budovy základnej školy v Hajdušici roku 1968, alebo Domu smútku v Bielom Blate roku 2004… Z druhej strany sú tu aj jedinečné fotozábery povestného vláčika Lora v Hajdušici, spoločná fotografia kostímovaných Bieloblatčanov pri natáčani historckého filmu Trójska vojna, alebo antologická fotografia pouličného predaja zmrzliny… Najstaršie fotografie prišli z Petrovca z Dobrovoľného hasičského spolu, kde sa okrem spoločných fotografií hasičov v dobových hasičských rovnošatách stretáme aj s petrovskou hasičskou dychovou hudbou, s hasičským dorastom z roku 1910, alebo “váľaním mája”. Vzácne a atraktívne fotografie z verejného života Kysáčanov v období medzi prvou a druhou svetovou vojnou aj tohto roku zaslala Elena Giricová z Temerína.
Charakteristická a zároveň aj vzácna pre tohtoročný fotosúbeh je účasť jednotlivcov, ktorí nám priblížili minulosť menších slovenských prostredí, akými sú Laliť – vďaka Jaroslave Belániovej z Pivnice, Biele Blato – vďaka Adamovi Jonášovi, alebo Hajdušica – vďaka Vladimírovi Hudecovi… Početné vzácne fotografie poslala na fotosúbeh aj Zuzana Dudková z Hložian, Mária Andrášiková z Petrovca, Zuzana Ďurovková z Kysáča, Janko Merník a Vladimír Brňa z Pivnice, Anna Vršková zo Starej Pazovy, Želmíra Hylová, Štefan Čáni a Vladislav Ďurovka z Nového Sadu.


Tohto roku ocenenia získali traja účastníci fotosúbehu Verejný život vojvodinských Slovákov, a to:


Martin Prebudila zo Starej Pazovy, ktorý zaslanými fotografiami pripomenul skvelý literárny život vojvodinských Slovákov v druhej polovici 20. storočia, ale aj otvorenie divadelnej siene v Starej Pazove pred päťdesiatimi rokmi.


Vladimír Hudec z Hajdušice, ktorý priblížil tradičné spojenie Hajdušičanov so svetom kedysi a až do 70. rokov minulého storočia – vláčik Lora poháňaný koňmi ale aj iné fotografie z minulosti tejto dediny.


Viera Đorđevićová z Báčskej Palanky, ktorá medzi početnými fotografiami z verejného života v Pivnici poslala aj dva nie veľmi časté zábery, ako sú betónovanie chodníkov v Pivnici roku 1973, alebo fotografiu súťaže v orbe mladých pivnických poľnohospodárov.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
