---
title: "Недељко Баћина – Наши оци"
date: 2025-06-30
category: Дешавања / Догађаји
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Дође ми прича најлепша,
што душу моје зна миловат,
по хиљаду пута да је чујем,
па и сад, кад је само теби причат знам.
Слушат знаш.
Мана ти није, јербо, ни занат да се стекне
на слушање, лако није.
Ево, бива два Херцеговца седе, замудрују
погледима, у земљу црну не зборе,
чекају Мому Капора, да запише сваку,
па макар наопако.
Јес вала наш је чивтелија, тефтери.
Лако није за памтит,
јербо вјероват ти не би нико.
Оте се Божи „да“.
Временска капсула леве стране
свемира погледује. Судар титана.
Траје то трајање до неког непознатог госта.
„Тури ту кафу“, галами Љепосава са гањка.
Време зри, чека се одговор мог оца Ђорђа.
Знао је да затекне, онако без прегањања.
Памтим безбели. Очеве су речи тешка невоља,
Тешка артиљерија, а мајка ко мајка.
Тешење
„Биће боље“ безбели.
***
Вирка отац испод чомрге.
Громада је, шака међу очима,
отегну у јуришу „Да“.
Закопитила се ћутња, бива после свега,
није више за жуч, све је отрешено,
све речено. Јербо, само анђели знају,
шта ова два мудрова, на клупи чамовој,
Испред Невесињске 105, замудроваше
И пустише поглед, низ Невесињско поље дично
Како оно:
„Све од Гацка до Мостара града,
Невесињу мојему припада.
Село моје, док ти име траје,
Чуваћемо твоје обичаје.“
Само да има ко да заганга и покрене тишину.
Песма наших оца, наших добрих,
наших поштених и мудрих очева.
Казива прича, однекуд донешена.
Ето Манојла, послужитеља у нашој школи,
„Алекса Шантић“, назор га запослише.
Бива њага од живота до пензије, борачке,
два сведока и фертик.
У рукама месец невоље,
тако му се пише, бледи и копни.
Воли људоват, ал му не иде. Неда се.
Забрза. Седе на клупу, седе.
Никог питао није и не треба, меримо се по шакетању.
И јапији низ леђа.
Фала Богу Манојлу, то ништа не фали.
Обаљ. Задња пошта Калиновник.
Они се не баждаре. Такав запис.
Све од ђенерала Ратка, бива до данашњије дана.
„Да,да“ , прозбори.
Опет ћутање. Омраза летњег дана и прашина што
облаку бежи више штреке. Зунзара се игра,
горштачка лица у пландовању.
Трептај не живи на њиховим адресама.
Све су испричали, оџивели, пушкетали,
наколали се живота , ћутање.
***
На безецу је Манојло.
Не држи га место. Већ одавно у главу му долазе,
смештај тражећи, шкрипари, домобрани, усташе, зликовци.
Са свију страна, брундање дивљих звери што куцка
по челенци поручника бивше ОЗНЕ.
Оде у два корака. Сину.
„Оде Манојло“.
„Оде“.
„Доста је и причо.“
„Безбели.“
„Вазда мимо народа.“
Замота се још по једна шкија.
Којим каналима стигла, ђаво то црни зна.
Ни данас, дне.


Ето.
***
Шта би сад те људске громаде.
Баћина ЂорЂо, Илић Божо, Манојло Говедарица,
затегли у својим ћутањима, били се пренули,
прекрстили, били прозборили и преко зуба
одапели по неку псовку,
да се затресе Гајдобра Стара?
Ћерамиде да крену, зидови швапски
И цело доње двориште да се џомбоса,
на оне што у времену овом, блате нам памет српску.
Наше студенте и професоре,
цртају мете на младост која неће да притегне опанке и оде.
Нису хорде, нису наци, пијани, дрогирани, мрачни.
Све су контра, од вашег одласка у мрак
лажи и превара. Прецедниче Ћациленда, на светлост жмуриш, главу окрећеш
супротно од казаљке сата,
у тужној си причи, да си некад био само стуб
за кокошињац, торину, олук Ћациленду.
Где срамота пландује, зелене травке дуга века нису.
Поготово оне лековите.
Господару Ћациленда и све мање околине.
Такав ти је запис, а ти даље види шта ти ваља чинит
ових дања летњих.
***
А они.
Носачи памети из Невесињске улице,
Згледали би се пред решењем,
Реч прозборили не би.
Жене би торбе спремиле.
Ћутке их испратиле до капије.
Први пут не би било да се оде
на ефту, две, можда и године,
путем освајања слободе.
На Видовдан, године ове.
Јербо, тако бити мора,
закуцаће на врата твоја,
господару Ћациленда, очеви наши.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
