---
title: "Старт трке дана на хиподрому у Деспотову у 18.30 сати"
date: 2025-07-21
category: Дешавања / Догађаји
url: https://backapalankavesti.com/sport/ostali-sportovi/start-trke-dana-na-hipodromu-u-despotovu-u-18-30-sati/
---

„Највећу пажњу љубитеља коњичког спорта, посебно заљубљеника у трке касача, привући ће трка 22 „Меморијал проф. др Никола Пејић“ – „Агромаркет Machinery – NS“. За ову трку пријављено је осам грла, Dutch DL, Stanley, No Fear Of Em, Fast n Furious Star, Sinatra A.T., Armani B, Daisy del Duomo i San Siro.

У сулкама ових грла седеће, између осталих, Борис Кеченовић, Дејан Катанић, Јован Пркосавац и Дејан Петровић. Старт трке дана превиђен је за 18.30 сати. Дужина стазе износи 2.100 метара. Од седам касачких трка уз главну, још једна трка ће бити одржана на дистанци од 2.100 метара – „ МЗ Деспотово – СО Бачка Паланка“, која је на програму у 16 сати. Све остале трке ће се доржати на стази дужине 1.600 метара. Старт последње трке АМК „Бачка“ Бачка Паланка, планиран је за 19 сати.

Победницима трка, биће додељени пехари, као и новчане награде. Новчано ће бити награђени власници четири најбољепласирана грла, у свих седам трка“ каже за БАП Вести, Борислав Попин, председник КК Деспотово.

Организација коњичких трка у Деспотову, поверена је члановима КК Деспотово, који су се много пута до сада показали као њени сјајни организатори.
