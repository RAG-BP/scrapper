---
title: "Турнир у баскету 3×3 у Бачкој Паланци"
date: 2025-07-07
category: Дешавања / Догађаји
url: https://backapalankavesti.com/sport/kosarka/turnir-u-basketu-3x3-u-backoj-palanci/
---

„На турниру ће учествовати двадесет екипа из Новог Сада, Врбаса, Суботице, Житишта и Бачке Паланке. У суботу (07.06.), на програму су завршне борбе – четвртфинале, полуфинале, утакмица за треће место и финале. Пре финалне утакмице биће организовано такмичење у шутирању „тројки“. Такмичари ће се пријавити последњег такмичарсаког дана. Након финалне – завршне вечери, доделићемо награде најуспешнијим учесницима. Пехаром ћемо наградити првопласирану екипу, а новчано три најбоље пласиране екипе. Медаљама ћемо наградити чланове екипа, који су освојили прво, друго и треће место. Током прва два дана, обавиће се такмичење по групама. Очекујемо да ће турнир „3×3“ пратити током три вечери велики број љубитеља баскета из Бачке Паланке и околине“, каже за БАП Вести Урош Суђић, један од чланова Организационог одбора турнира у баскету 3×3.
