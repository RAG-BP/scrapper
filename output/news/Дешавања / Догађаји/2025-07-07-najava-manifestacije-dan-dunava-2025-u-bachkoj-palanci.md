---
title: "Најава манифестације „Дан Дунава 2025“ у Бачкој Паланци"
date: 2025-07-07
category: Дешавања / Догађаји
url: https://backapalankavesti.com/drustvo/manifestacije/najava-manifestacije-dan-dunava-2025-u-backoj-palanci/
---

Програм манифестације намењен је најмлађима и породицама, а обухвата креативне и ликовне радионице, дечију поезију о Дунаву под називом „Где Дунав љуби небо“, изложбу школе цртања и сликања Музеја града, дечију изложбу цртежа ОШ „Херој Пинки“, наступ дечијег хора и балетске тачке, анимације, пена журку, осликавање лица, пуштање бродића и бројне поклоне.

Организатор манифестације је Туристичка организација општине Бачка Паланка, а покровитељ је Општина Бачка Паланка. Пријатељи манифестације су бројне установе културе и образовања, као и локалне организације и предузећа.

Дан Дунава се обележава у свим земљама кроз које Дунав протиче, а циљ оваквих догађаја је подизање свести о важности заштите животне средине и воде.

Позивамо све грађане да се придруже обележавању и уживају у богатом и разноврсном програму на обали Дунава.
