---
title: "Претпремијера документарног филма „Сам пред собом“"
date: 2025-07-10
category: Дешавања / Догађаји
url: https://backapalankavesti.com/kultura/film/pretpremijera-dokumentarnog-filma-sam-pred-sobom/
---

Ово је филм о Сави Шумановићу којим ће се на примерен начин обележити 82 године од смрти једном од најзначанијих српских и светских сликара 20. века кога су на најсвирепији начин убиле усташе 30. августа 1942. године.

Креативни дугометражни документарни филм „Сам пред собом“ је рађен поетиком слике, звука и светла кроз реконструкцију Савиног интервјуа за емисију Радио Београда „Код два бела голуба“ која је емитована 03. септембра 1939. године на дан када су у Београду одржана два важна догађаја: Аутомобилска трка Београдски Гранд При и изложба слика Саве Шумановића на Филолошком факултету у Београду.

Филм је сниман на многобројним локацијама у Србији, Хрватској и Француској. У филму је приказано преко 300 оригиналних слика и докумената из богатог стваралачког опуса овог славног сликара снимљених у Галерији слика Сава Шумановић у Шиду, Музеју Савремене уметности и Народном музеју у Београду, Спомен збирци Павле Бељански и Галерији Матице српске у Новом Саду, галеријама и музејима у Паризу, Загребу, Скопљу, Ријеци, Смедеревској Паланци и Пожаревцу.
