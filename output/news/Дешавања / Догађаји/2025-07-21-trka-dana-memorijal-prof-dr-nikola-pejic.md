---
title: "Трка дана  – Меморијал проф. др Никола Пејић"
date: 2025-07-21
category: Дешавања / Догађаји
url: https://backapalankavesti.com/desavanja-dogadjaji/trka-dana-memorijal-prof-dr-nikola-pejic/
---

„На програму је седам тачака, односно, седам касачких трка. Програм ће трајати од 16 до 19 сати. Старт главне трке дана – „22. Меморијал проф. др Никола Пејић“, иако сатница програма још увек није тачно утврђена, планиран је негде око 18 сати. Очекујемо да ће у тркама учешће узети близу 70 грла и приближно толико возача, из целе Србије. Наградни фонд је 600 хиљада динара, док ће фонд за трку дана износити 100 хиљада, а за остале трке по 80 хиљада динара. Улаз на хиподром је 200 динара, а програм трка ће се продавати по 100 динара. Цене нисмо мењали у односу на прошлу годину. Све је, када је програм у питању као и ранијих година.

Позивамо и овим путем љубитеље коњичких трка, пре свега из бачкопаланачке, али и других општина да дођу и посматрају, верујемо један занимљив коњички програм. Дакле, комплетан програм ће бити интересантан, па бих и овим путем упутио позив љубитељима коњичког спорта да дођу на наш хиподром. Имамо најаве за учешће у тркама касача из Ниша, Лесковца, Пожаревца, Београда, Сомбора, Суботице, Србобрана… На тркама ће бити присутни и представници локалне самоуправе, која је помогла одржавање трка у Деспотову“ – истиче за БАП Вести, Борислав Попин, председник КК Деспотово.
