---
title: "Код Мохова археолози су пронашли вредно откриће"
date: 2025-07-17
category: Дешавања / Догађаји
url: https://backapalankavesti.com/zanimljivosti/iz-nasih-krajeva/kod-mohova-arheolozi-su-pronasli-vredno-otkrice1/
---

Посматрачница се налазила на Лимесу, граници Римског Царства на Дунаву која датира с краја 2. века нове ере.

„Та римска посматрачница је за сада јединствена у Хрватској. Најближа њој пронађена је код Будимпеште. На простору од Илока до Батине пронашли смо још неке потенцијалне посматрачница, али је ова за сада једина истражена“, рекао је Диздар и додао да је посматрачница служила римским легионарима за надзор границе на Дунаву.

„Истраживања се проводе с циљем уврштења Лимеса на попис УНЕСЦО-ове заштићене културне баштине“, нагласио је.

Према његовим речима, посматрачница је изграђена од дрвета, на три спрата, а била је окружена јарцима ширине шест метара и дубине 2,5 метра.

Током истраживања посматрачнице пронађени су и разни предмети које су користили легионари попут копчи, делова наоружања и коњске опреме. Пронађени су и керамички предмети који, како је рекао Диздар, показују како су се легионари хранили. Међу предметима који су пронађени је и жељезна секира која се користила као алат.

Током истраживања римске посматрачнице у Мохову пронађени су и остаци насеља винковачке културе. „Та се култура појављује на почетку бронзаног доба (2500. – 2200. године прије нове ере) у Срему и источној Славонији одакле се проширила на цели јужни део Карпатске котлине. Пронађене су јаме у којима су бројни уломци керамичких посуда и животињских костију“, рекао је.

Додао је и да је то једно од ретких познатих и истраживаних насеља винковачке културе (Винковци, Илок, Сарваш) чија ће анализа указати на живот на простору данашњег Мохова.

Пронађени су и неки јединствени налази за које тренутно не знамо коме их можемо приписати, додао је. Археолошка истраживања на локалитету Мохово финансира Министарство културе и медија и она би, како се најављује, требала бити настављена следеће године.
