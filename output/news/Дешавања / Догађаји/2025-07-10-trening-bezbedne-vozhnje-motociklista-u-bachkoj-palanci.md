---
title: "Тренинг безбедне вожње мотоциклиста у Бачкој Паланци"
date: 2025-07-10
category: Дешавања / Догађаји
url: https://backapalankavesti.com/desavanja-dogadjaji/trening-bezbedne-voznje-motociklista-u-backoj-palanci/
---

Тренинг безбедне вожње је предвиђен за возаче мотора који су већ активни учесници у саобраћају ради побољшања њихових возачких способности. Овај тренинг је конципиран као активна вежба радњи које су иначе занемарене у свакодневном управљању мотором.

Једнодневни тренинг безбедне вожње ће се одржати у недељу (22.06.), у Бачкој Паланци на полигону Tаркетовог царинског терминала. Теоријски део тренинга ће се одржати у ауто школи „Флеш“, на адреси Трг Братства и јединства 1 у Бачкој Паланци са почетком у 08:00 часова. Након теоријског дела тренинга сви учесници иду на полигон где ће имати прилику да теорију претворе у праксу.

Остало је још пар слободних места за пријаву за тренинг безбедне вожње. Пријаву је могуће извршити у ауто школи „Флеш“ или на број телефона 0641585433. Број учесника на семинару је ограничен.

Екипа БАП ВЕСТИ је прошле године имала прилику да испрати овај тренинг, па погледајте како је то изгледало.

Тренинг безбедне вожње мотоциклиста (ВИДЕО)
