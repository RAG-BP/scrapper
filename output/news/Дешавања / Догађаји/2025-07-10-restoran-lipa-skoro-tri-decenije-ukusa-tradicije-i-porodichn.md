---
title: "Ресторан ЛИПА – Скоро три деценије укуса, традиције и породичне атмосфере"
date: 2025-07-10
category: Дешавања / Догађаји
url: https://backapalankavesti.com/vodic-kroz-backu-palanku/ugostiteljstvo/restoran-lipa-tri-decenije-ukusa-backa-palanka/
---

Угоститељска радња „ЛИПА“ основана је 10. априла 1998. године, и већ пуних 27 година негује дух традиционалне породичне кафане. Оснивач Србислав Никић, знан као Срба, замислио је „ЛИПУ“ као место пријатне атмосфере и праве домаће кухиње – у духу староградских кафана какве се више ретко срећу.

Његову визију данас наставља породица, не мењајући суштину, али непрестано унапређујући окружење. Од овог пролећа, посетиоце очекује и нова башта, идеална за опуштање у пријатном амбијенту.

По куваној храни смо најпрепознатљивији, то је оно што наши гости највише воле и због чега нам се изнова враћају. Сваки оброк припремамо домаћински од проверених састојака и по традиционалним рецептима који се не мењају годинама. Наш мени није обиман, али је пажљиво осмишљен, квалитет нам је увек најважнији.

Сваког дана у понуди су јела као што су пасуљ, свињски шкембићи, сарма, пуњена паприка (у сезони), јунетина у сосу, овчији и свињски паприкаш, као и бела чорба, по којој нас многи препознају.

Поред тога, припремамо и увек тражене домаће шницле – бечкa, карађорђева, натур или фаширана, као и класичан рoштиљ, као и све са роштиља који мирише као у дворишту код баке.

Током зиме, једно од најтраженијих јела су наше пихтије, које се спремају у ограниченим количинама и плану у року од дан-два. Без икаквих претераних украса и експериментисања, код нас је све по укусу који враћа у време када се знало шта значи домаћи ручак.

Пружамо услугу припреме оброка за мања породична окупљања, како за радосне догађаје, тако и за моменте сећања. Припремамо домаћа и традиционална јела по поруџбини, за мрсне или посне славе. Такође, нудимо сарадњу по посебним погодностима фирмама које желе да својим запосленима обезбеде квалитетан и укусан оброк. Сва јела припремамо од проверених састојака, по старим рецептима који чувају укус породичне трпезе. Наше искуство и посвећеност гарантују да ће сваки оброк бити свеж, укусан и достојан свечаног стола. Поручите на време и обележите славу у миру, без журбе и стреса.

Угоститељски објекат ЛИПА ради сваког дана осим недељом, у термину од 09:00 до 17:00 часова.Налазе се на адреси: Краља Петра I 88, Бачка ПаланкаТелефон: 021 6041 356

Храну достављаму преко апликације До тебе, а за фирме и веће поруџбине договарате са њима директно.
