---
title: "Представа “Позоришна збрка” у Драмском студију “Просценијум”"
date: 2025-07-17
category: Дешавања / Догађаји
url: https://backapalankavesti.com/kultura/pozoriste/predstava-pozorisna-zbrka-u-dramskom-studiju-proscenijum/
---

Шта се све дешава током настајања једне позоришне представе, када и да ли глумац повлачи црту између реалног и позоришног живота, само су нека од питања која се провлаче кроз радњу представе “Позоришна збрка”, у извођењу деце, полазника драмског студија “Просценијум”.

У настојању да се дочара свет позоришне илузије, током представе дискретно се брише граница између стварног живота и живота на сцени, са намером да гледалац схвати колико је у ствари тежак глумачки позив.

Повезујући наизглед два потпуно различита драмска текста, редитељ је желео да публици прикаже део онога што претходи подизању позоришних завеса и паљењу светла рефлектора.

Улаз на ову представу је бесплатан.
