---
title: "Борци спремни за ММА спектакл у Бачкој Паланци – АRMMADA 13"
date: 2025-07-17
category: Дешавања / Догађаји
url: https://backapalankavesti.com/desavanja-dogadjaji/borci-spremni-za-mma-spektakl-u-backoj-palanci-armmada-13/
---

Учешће су узели борци из Србије, Црне Горе, Северне Македоније, Босне и Херцеговине, Молдавије, Грузије и Ирске. Иза свих су тешке припреме а у Бачку Паланку су дошли са једним циљем – да понесу пехар кући. Пред нама је догађај од ког не очекујемо ништа друго осим фантастичних и неизвесних борби, аудио-визуелног спектакла, као и пиротехнике, а све то на највишем светском нивоу.

Публика има велику част да поново види нашег најперспективнијег тешкаша, Јована Леку (9-2), члана чувеног новосадског Family Fight Team-a, борца изузетних предиспозиција, кога красе јаки ударци, одлична кретња и ножни ударци, а поседује и одлично сналажење у партеру. Није га потребно посебно представљати, јер сви досадашњи наступи говоре о томе каквог борца имамо прилике да посматрамо. Његов противник ће бити Генади Јорјолиани (9-5), борац из Грузије који представља ни мало једноставну препреку. Свих 9 победа до сада, Јорјолиани је остварио прекидима, а најавио је и десети. Прошао је многе познате организације и жели тријумф на АRMMADA турниру.

Као и сваки пут у Бачкој Паланци, интересовање публике за овај догађај је велико, организатори апелују на посетиоце да дођу на време, како не би остали без места у хали. Улаз у у спортску дворану „Тиквара“ је бесплатан. За све оне који не могу да дођу у Бачку Паланку, организатори су обезбедили директан пренос на Arena Fight TV каналу, захваљујући стратешком партнерству са Arena Channels Group, који ову промоцију прати од самог почетка.

Armmada 13, спортска хала „Тиквара“, почетак у 21:00 уз директан ТВ пренос на Arena Fight каналу.

Daniela Aleksovska (51,9kg) – Eabha Cruise (53,2kg)
Душан Зељко (66,45кг) – Бранко Вулићевић (66,5кг)
Милан Кадлец (112кг) – Новак Остојић (119,8кг)
Зоран Зељко (93кг) – Раде Новаковић (93,5кг)
Немања Тодоровић (77,2кг) – Marcel Caimacan (74,8kg)
Јован Лека (120,4кг) – Genadi Jorjoliani (120kg)
