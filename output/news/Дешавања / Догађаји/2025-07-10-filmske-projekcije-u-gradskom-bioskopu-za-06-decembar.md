---
title: "Филмске пројекције у Градском биоскопу за 06. децембар"
date: 2025-07-10
category: Дешавања / Догађаји
url: https://backapalankavesti.com/kultura/filmske-projekcije-u-gradskom-bioskopu-za-06-decembar/
---

У Градском биоскопу у петак 06. децембра од 16:00 часова биће приказан анимирани филм “Вајана 2” синхронизован на српски језик.

„Вајана 2“ је амерички анимирани филм из 2024. године који је произвео Walt Disney Animation Studios за Walt Disney Pictures. Наставак је филма Вајана (2016). Режију потписују Дејвид Дерик Млађи, Џејсон Хенд и Дејна Леду Милер, по сценарију Џареда Буша и Дејне Леду Милер. Гласове главним улогама позајмљују Аули Краваљо и Двејн Џонсон.

Након што је добила изненадни позив од својих предака, Вајана путује у далека мора Океаније и у опасне, давно заборављене воде, улазећи у авантуру другачију од било чега са чим се икада суочавала.

У Градском биоскопу у петак 06. децембра од 18:00 и 20:30 часова биће приказан филм “Воља синовљева”.

„Воља синовљева“ је предстојећи српски авантуристички научнофантастични филм из 2024. године, у режији Немање Ћеранића и према сценарију Страхиње Маџаревића.

„Воља синовљева“ је циклус епских песама постављених у постапокалиптичну будућност. То је прича о добру и злу од искона до данас; епска авантура инспирисана српском традицијом у далекој будућности после нуклеарне катастрофе. У свету без реда и закона владају хаос и анархија. Економија се заснива на робној размени, а највреднија валута је метак.

Радња се одвија у блиској, постапокалиптичној будућности, где мала заједница живи повученим животом на фарми: обрађује земљу и плаћају градске порезе. Када град затражи већи део приноса, а вођа заједнице Абердар одбија да плати, банда убија једног од чланова, Бошка, Абердаровог најбољег пријатеља. Абердаров син, Јован, изабран је да освети смрт њиховог палог брата.
