---
title: "Бојан Тешан – Енциклопедија знања"
date: 2025-07-17
category: Друштво
url: https://backapalankavesti.com/drustvo/sjajne-zvezde-naseg-neba/bojan-tesan-enciklopedija-znanja/
---

„Бојан Тешан је дечак који је током осмогодишњег школовања постигао завидне резултате. Своју свестраност показао је низом успеха на различитим нивоима бројних такмичења из више наставних предмета: хемије, биологије, математике, историје, технике и технологије. Заљубљеник је у природне науке али резултати нису изостали ни када су у питању друштвене науке и могло би се рећи да поседује енциклопедијско знање из различитих научних области“, рекле су за Бап вести Наташа Бошњак, одељенски старешина и Бојанова учитељица Орјана Теклић Пецељ.

Оне су такође додале да је Бојан врло предан, свестран и амбициозан дечак, који већ сада има јасну визију себе у будућности.
