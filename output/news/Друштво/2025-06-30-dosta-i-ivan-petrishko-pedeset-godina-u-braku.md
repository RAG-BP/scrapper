---
title: "Доста и Иван Петришко, педесет година у браку"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Доста и Иван Петришко
            У времену када се трајност често доводи у питање, брачни парови који славе педесет година заједничког живота сведоче да су стрпљење, подршка и узајамно разумевање вредности које надживљавају деценије.
Брачни пар из Карађорђева, Доста и Иван Петришко, обележавају златну свадбу а учествовали су у оквиру манифестације „Златна свадба“ која је окупила велики број парова из општине Бачка Паланка који су у браку дуже од педесет година.
Свечана вечера на манифестацији „Златна свадба“ у ресторану Етно-Идила
Доста и Иван Петришко из Карађорђева
„Узели смо се 10. маја и 19. јула венчали, пре педесет година значи ускоро славимо пола века у браку.“ присећа се Доста Петришко.


Иван је открио да су се заволели на први поглед и нису се ни дуго забављали, четири месеца и одмах брак, јер је било довољно времена да се упознају, приближе једно другом и заволе. Доста је открила да се заљубила у Иванов глас.


„У Карађорђево сам дошао из Славоније, пошто је мој отац био задужен за поткивање коња и одржавање чеза и фијакера тадашњег председника Тита. А био је дефицитаран кадар, добио је одмах и посао и стан. По професији сам специјалац за противпожарно обезбеђење и радио сам у установи у Карађорђеву 32 године.“ каже Иван Петришко.
„Ја сам од првог до последњег дана свог радног века била библиотекарка у Карађорђеву, Бачкој Паланци, Младенову, Обровцу и Челареву“ рекла је Доста Петришко.


На наше питање да ли би се поново узели да могу да се врате пола века у прошлост, њих двоје у глас потврђују да би, ништа не мењајући у стилу и начину живота. Потврдили су да за дуговечни брак пресудна толеранција.
Доста и Иван Петришко имају два сина (један живи у Краљеву, други у Новом Саду) и двоје унучади, студенткињу и гимназијалца.
Када смо им честитали на јубилеју и пожелели да доживе и дијамантску свадбу, захвалили су се и додали да ће се потрудити да буде тако.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
