---
title: "Од славног Меркура остале само успомене и прелепо дружење"
date: 2025-07-21
category: Друштво
url: https://backapalankavesti.com/drustvo/od-slavnog-merkura-ostale-samo-uspomene-i-prelepo-druzenje/
---

Домаћин је одабрао 10. јун за сусрете пошто су за тај датум везани неки битни догађаји у његовом животу: рођендан његове мајке, брат му се венчао, он је дипломирао на тај дан и престала је агресија на СР Југославију 1999. године.

Чувени „Меркур“, према речима Радонића, био је једна од најјачих фирми на свету, извозили су за СССР, Немачку, Француску, Италију, Шведску, САД. Следеће године славе тужан јубилеј: сто година би постојао „Меркур“ да га нису угасили многи који су учинили да он више не постоји.

Уз вечеру и освежење, присутни су, помало са сетом, евоцирали успомене на заједнички живот, док су радили у овом гиганту, а било их је подоста и смешних, а помало и тужних. После гашења Меркура, живот их је разбацао на разне стране, али редовно, сваког 10. јуна у години се састају код Мегреа, јер таква традиција дружења се наставља и наставиће се, надају се, још годинама.
