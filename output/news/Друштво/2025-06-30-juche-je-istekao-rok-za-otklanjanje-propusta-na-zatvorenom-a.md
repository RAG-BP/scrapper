---
title: "Јуче је истекао рок за отклањање пропуста на затвореном азилу у Гајдобри"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Прихватилиште за напуштене псе у Новој Гајдобри, којим управља ЈКП „Комуналпројект“, затворено је 28. фебруара 2025. године, након што је ветеринарска инспекција утврдила озбиљне неправилности у условима за животиње. Рок за отклањање ових неправилности, који је инспекција одредила, истекао је јуче, 29. маја али још увек није познато да ли су сви пропусти у потпуности исправљени.

До ове мере дошло је након учесталих пријава удружења за заштиту животиња о лошим и нехуманим условима у азилу. Азил за напуштене псе у Новој Гајдобри има капацитет за смештај великог броја животиња, а према подацима ЈКП „Комуналпројект“, у јануару 2025. године у азилу је било смештено 158 паса. Азил се простире на око 1.000 квадратних метара и, према плану за 2025. годину, требало је да пружи хуман и безбедан смештај напуштеним псима. Међутим, према извештајима активиста и инспекције, азил није испуњавао основне стандарде за заштиту животиња.


Инспекција потврдила неправилности
Одлука о затварању азила уследила је након пријава удружења „Шапе Бачке Паланке“ и „Пет Мондо“, која су током својих посета азилу документовала неправилности. Активисти су уочили претрпане кавезе, недостатак основних ресурса као што су храна и вода, као и неадекватан смештај животиња, који је често укључивао излагање паса лошим временским условима као што су киша, хладноћа и сунце. Како су они тада навели, многи пси су били неухраањени и болесни, а према тврдњама активиста, многи нису били ни вакцинисани, што је представљало озбиљан здравствени ризик.


Ветеринарска инспекција је спровела ванредни надзор у фебруару и утврдила да азил није испуњавао законске стандарде. Због недовољне бриге о животињама и лоше хигијене, инспектори су донели одлуку о привременом затварању прихватилишта. Инспекција је ЈКП „Комуналпројект“ наложила да отклони неправилности у року од 90 дана, који је истекао јуче, 29. маја 2025. године.
ЈКП „Комуналпројект“ је добио рок од 90 дана да отклони све неправилности и азил доведе у склад са законом, након чега би објекат могао поново да добије дозволу за рад.


Реакције удружења за заштиту животиња
Удружења „Пет Мондо“ и „Шапе Бачке Паланке“ реаговала су одмах након затварања азила и почела с удомљавањем паса. Уз помоћ ових организација, до тренутка затварања азила, 46 паса је удомљено, а многи су одмах пребачени у привремене смештаје и друге азиле, навели су из удружења. Чланица „Пет Мондо“, Снежана Бошњак Шакић, изјавила је да су пси који су били смештени у азилу били болесни, оболели од болести попут срчаног црва, крпељских болести, као и разних цријевних инфекција. Женку ротвајлера није било могуће спасити због тешке исцрпљености и неадекватне исхране.
Иако је неколико паса спашено, није познато колико су прописи и регулативе заиста испоштовани до истека рока који је инспекција поставила.
За рад прихватилишта из буџета Општине Бачка Паланка издвајају се значајна средства. Наиме, Општина годишње издваја око 3 милиона динара за покривање трошкова ветеринарских услуга и смештаја паса. Међутим, према подацима које је изнело удружење „Кућица за спас“, двогодишњи буџет прихватилишта износио је чак више од 300.000 евра, што би требало да буде довољно за обезбеђивање добрих услова за животиње. Ипак, реалност је показала другачију слику, с обзиром на лоше услове који су били забележени током инспекција и бројних пријава организација.
С обзиром на високе трошкове азила, који годишње износе 19.065.495 динара, од чега је значајан део усмерен на исхрану паса и оперативне трошкове, упитно је како се троше ова средства и зашто нису обезбеђени основни услови за животиње. Фиксни трошкови обухватају плате запослених, режијске трошкове и осигурање, док варијабилни трошкови, као што су храна и трошкови еутаназије, чине значајан део издатака.
Тренутни проблеми с азилом у Новој Гајдобри, који је затворен већ други пут због лоших услова (претходно је био затворен 2018. године), указују на системске пропусте и упитност утрошених средстава која се издвајају за азил.
Овај случај је озбиљан подсетник на потребу за већом одговорношћу, транспарентношћу и контролом у управљању јавним ресурсима намењеним за заштиту животиња. Јавност у Бачкој Паланци сада очекује од надлежних трајно решење за збрињавање напуштених животиња, уз поштовање прописа и транспарентан рад.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
