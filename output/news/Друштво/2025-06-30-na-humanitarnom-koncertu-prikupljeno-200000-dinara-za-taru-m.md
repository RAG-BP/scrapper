---
title: "На хуманитарном концерту прикупљено 200.000 динара за Тару Микић"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

У среду (28. 05.), у сали Градског биоскопа у Бачкој Паланци, одржана су два хуманитарна концерта у знак подршке једанаестомесечној Тари Микић, која води тешку борбу против ретког и агресивног тумора кичмене мождине.

Концерти су одржани у терминима од 17.30 и 19.30 часова, улаз је био на бази добровољних прилога, а пуна сала у оба термина показала је да Паланка има велико срце и да заједништво има моћ.
На сцени су се смењивали балетска елеганција, музичка осећајност и снага фолклора. Наступили су чланови Балетског студија „Royal Dance Centar“, ученици Музичке школе „Стеван Христић“ и чланови Културно-уметничког друштва „Др Младен Стојановић“, уз техничку подршку Културног центра Бачка Паланка и донација АД Подунавља.




 












View this post on Instagram






















 
A post shared by BAP VESTI (@backapalankadesavanja)





Иако су присутни имали прилику да у наступима виде много различитих уметничких израза, фолклор, балет и музика спојили су се у једну емоцију.
Програм су отворили хор и ученици ШОМО „Стеван Христић“, под диригентском палицом Теодоре Чукeљ, извођењем песама „Савила се бела лоза винова” и „Милкина кућа”. Затим је уследио клавирски дует „Венецијански гондолијери“ Ф. Менделсона у извођењу Искре Русимовић.

Балетски студио „Royal Dance Centar“ представио је више тачака, међу којима и плес „Secret of silence“, који су извела деца узраста 8 година, као и кореографије „Un ano de amor“, „In the end“, „The hanging tree“, „Cleaning“ са учешћем деце узраста од 3 до 14 година.
Културно-уметничко друштво „Др Младен Стојановић“ из Младенова дало је значајан допринос концерту, наступима младе дечије групе која је певала „Танкосава“ и „Лепе ли су нано гружанке девојке“, као и старијих певачких група са песмама „Чија ли је тараба“, „У ливади под јасеном“, „Питај ме одакле си сејо“, „Домаће од куће“ и „Сељанчице малена“. Посебно се истакао и солистички наступ Анђеле Климе са песмом „Ораховцу башто рајска“.


 










View this post on Instagram






















 
A post shared by BAP VESTI (@backapalankadesavanja)



Ученици ШОМО „Стеван Христић“ извели су и више инструменталних композиција: Александра Јовић на гитари је свирала „Кућа излазећег сунца“, Дуња Латинчић на виолини композицију „Шловац“, Елена Фекете на кларинету „Романсу“ Труиларда, а Лана Стојић на флаути дело „Руски сувенир“ Келера. Наступио је и Лазар Николић на хармоници са „Мађарском игром“ Ј. Брамса.
Овим богатим и разноврсним програмом, који је спојио хорску музику, инструменталне солисте, народне песме и кореографије, учесници су својим талентом пружили подршку малој Тари у њеној борби.
Иницијаторка овог хуманитарног догађаја била је Ана Андрејић, уметничка руководитељка Балетског студија „Royal Dance Centar“.
„Овакве ствари ме лично јако погађају, иако то можда не делује споља. Хвала вам што сте данас, упркос радном дану показали велико срце и посвећеност. Деца су била сјајна, сви сте дали део себе, а емоције су, признајем, на крају превладале“, рекла је Ана кроз сузе након завршетка концерта.
Прикупљено преко 200.000 динара за лечење Таре Микић
Како нам је Ана рекла, у публици је била и Тарина бака, која је све време тихо плакала док је пратила оба концерта. На себи је носила розе мајицу са Тарином сликом и натписом: „Кад порастем, рећи ћу вам хвала“.
Сва прикупљена средства биће усмерена на Тарино даље лечење, а овај концерт је био чин љубави и људскости.
 


View on Threads

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
