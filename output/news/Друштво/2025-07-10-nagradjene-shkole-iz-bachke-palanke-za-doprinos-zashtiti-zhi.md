---
title: "Награђене школе из Бачке Паланке за допринос заштити животне средине"
date: 2025-07-10
category: Друштво
url: https://backapalankavesti.com/drustvo/obrazovanje/nagradjene-skole-iz-backe-palanke-za-doprinos-zastiti-zivotne-sredine/
---

У оквиру шеснаестогодишњег програма „За чистије и зеленије школе у Војводини“, данас је у Покрајинској влади одржана свечана додела награда за најуспешније учеснике из области заштите животне средине. Награде су уручене представницима 73 васпитно-образовних установа са територије Војводине који су се истакле у подизању свести о важности заштите животне средине и примени зелених пракси у својим установама.

Чланица Градског већа за екологију, енергетску ефикасност и заштиту животне средине Вања Петковић, која је присуствовала догађају, истакла је да Град Нови Сад активно подржава овакве иницијативе, које имају дугорочан позитиван утицај на локалне заједнице и будућност младих.

У овом пројекту учествује укупно девет партнера, шест секретаријата Покрајинске владе – Покрајински секретаријат за урбанизам и заштиту животне средине, Покрајински секретаријат за образовање, прописе, управу и националне мањине – националне заједнице, Покрајински секретаријат за енергетику, грађевинарство и саобраћај, Покрајински секретаријат за пољопривреду, водопривреду и шумарство, Покрајински секретаријат за привреду и туризам и Покрајински секретаријат за спорт и омладину, затим Град Нови Сад – Градска управа за заштиту животне средине, ЈП „Војводинашумеˮ и Покрет горана Војводине.
