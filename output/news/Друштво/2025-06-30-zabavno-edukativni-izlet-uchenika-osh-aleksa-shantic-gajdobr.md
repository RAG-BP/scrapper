---
title: "Забавно едукативни излет ученика ОШ „Алекса Шантић“ Гајдобра – Нова Гајдобра"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: ОШ "Алекса Шантић" Гајдобра - Нова Гајдобра
            Ученици 7-2 разреда ОШ „Алекса Шантић“ Гајдобра, Нова Гајдобра, имали су забавно-едукативни излет. Они су суботу (24.05.), са својим наставницама Александром Шантом и Јованом Жарковић провели на Петроварадинској тврђави.

У посети Музеју града Новог Сада имали су прилику да упознају живот и рад Милеве Марић, наше велике научнице, као и необичне чињенице из њеног живота, али и живота Алберта Ајнштајна. Поставка „Милева: ми смо стена“ почива на уметничким инсталацијама и креативној употреби најмодернијих технологија, 3D анимација, холограма, дигиталног звука, али и класичног уметничког језика који се огледа у скулптури, графичком дизајну, цртежу и слици.
Ученици су возили несвакидашњи бицикл који ствара филмску сцену, видели собу свитаца (били су инспирација за Милевин научни рад), клавир који сам свира, холограм чувене физичарке и математичарке и уживали у упечатљивим визуелним ефектима који симболизују њен необичан живот.


„Посебну захвалност дугујемо госпођи Унковић, кустоскињи музеја, а пореклом је из Гајдобре, јер нам је као суграђанима, поклонила бесплатан обилазак“, наводе из ОШ „Алекса Шантић“ Гајдобра – Нова Гајдобра.


Након овога, седмаци су ишли у Свемирски музеј где су сазнали много о космонаутима, ракетама, путовању у свемир, сазвежђима, галаксијама, црним рупама, планетама.
Ученици су наравно имали и слободно време да се прошетају Српском Атином, да направе лепе фотографије, али и да се сликају за необичне новине.


Да „Немају све учионице четири зида“ и да се може учити и на излету кроз забаву, ученицима седмог разреда ОШ „Алекса Шантић“ Гајдобра – Нова Гајдобра, показале су разредна Александра Шанта и наставница српског језика и књижевности Јована Жарковић.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
