---
title: "Паркинг у Шафариковој 86 урушен – безбедност угрожена, решење се чека годинама"
date: 2025-07-07
category: Друштво
url: https://backapalankavesti.com/drustvo/glas-gradjana/parking-u-safarikovoj-86-urusen-bezbednost-ugrozena-resenje-se-ceka-godinama/
---

Реч је о делу паркинга испред зграде, чије поплочање редовно пропада и то, према њиховим речима, на сваких неколико месеци. Последња санација је изведена прошле јесени, али се исти проблем поновио пре два месеца. Уместо поправке, надлежне службе су поставиле само знак упозорења, а улаз у зграду и даље је урушен и небезбедан.

– Пре него што су поставили знак, два аутомобила су упала у отвор. Срећом без тежих последица, али шта треба да се деси да би неко стварно реаговао? – питају станари.

Фотографија коју су нам послали показује урушавање бехатон коцки и дубоку рупу на делу који води до улаза. Упозоравају да је безбедност озбиљно угрожена како возача, тако и пешака, посебно деце и старијих који користе тај улаз.

Станари кажу да ово није нов проблем:
– Већ годинама се ово дешава. Само крпљење, без трајног решења. Изгледа да чекају да неко настрада.
