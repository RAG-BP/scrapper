---
title: "Сочни колач од кајсија и јогурта као из бакине кухиње"
date: 2025-07-21
category: Друштво
url: https://backapalankavesti.com/zanimljivosti/recepti/socni-kolac-od-kajsija-i-jogurta-kao-iz-bakine-kuhinje/
---

Потребни састојци за колач:

2 чаше јогурта (400 мл)
4 јаја
1 чаша шећера (мера је чаша од јогурта)
1 чаша уља
4 чаше оштрог брашна
1 прашак за пециво
400 г кајсија
листићи бадема
шећер у праху по жељи
презле за калуп

Припрема:

Кајсије оперите, преполовите, одстраните коштице и исецкајте на мање комаде. Брашно помешајте с прашком за пециво. Ако имате сито, увек је добро просејати брашно и прашак јер ће се колач због тога боље дићи.

У другу посуду ставите јаја, додајте шећер и потом миксајте око пет минута, све док се смеса не удвостручи и поприми светложуту боју. Затим смањите брзину миксања на најмању и помало додајте уље, а након њега и јогурт. На крају у смесу убаците просејано брашно с прашком за пециво и сједините миксером.

Плех за печење добро подмажите уљем, а потом га поспите презлама. Презле ће помоћи да се на дну колача створи чврста добро запечена корица. Смесу улијте у калуп, по њој распоредите исецкане кајсије, које можете и благо утиснути у смесу. На крају по кајсијама поспите и листиће бадема.

Колач пеците у претходно загрејаној рерни на 180 степени око 45 минута, зависи од јачине ваше рерне. Знаћете да је готово када се ивице одвоје од плеха и када на врху колач поприми лепу тамну златножуту боју. Пустите га да се охлади до краја, а пре послуживања поспите по њему мало шећера у праху.
