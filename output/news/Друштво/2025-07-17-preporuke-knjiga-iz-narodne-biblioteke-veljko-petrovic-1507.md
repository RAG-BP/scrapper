---
title: "Препоруке књига из Народне библиотеке „Вељко Петровић“ (15.07.)"
date: 2025-07-17
category: Друштво
url: https://backapalankavesti.com/kultura/knjige/preporuke-knjiga-iz-narodne-biblioteke-veljko-petrovic-15-07/
---

Препорука књига за читање – одељење за одрасле

На одељењу за одрасле, библиотекарка Милка Родић је предложила следеће наслове:

Ник Хорнби: Све о дечаку

Вил Фримен има тридесет шест година, не жели децу, а ако њега питате, уопште не разуме зашто их сви препоручују. Живи у модерном стану у Ислингтону, са својим ЦД-овима и много слободног времена, захваљујући ауторским правима за ужасну божићну песму коју је његов отац написао још давне 1938. године. Међутим, Вил схвата предности самохраних мајки, поготово ако личе на Џули Кристи, па се из тих разлога придружује групи родитеља који подижу децу без партнера и измишља двогодишњег сина, чије одсуство захтева непрекидна компликована објашњења. На сцену ступа Маркус, дечак којем су се растали родитељи и који почиње да се боји суза своје мајке. Маркусов напредак у новој лондонској школи успоравају погрешна гардероба, погрешна фризура и наследна љубав према музици Џони Мичел. У ствари, деца га
малтретирају. Кад је случај већ потпомогао да се сусретне са Вилом, који зна како треба да се облаче деца и да Курт Кобејн не игра за Манчестер јунајтед, зашто онда не би окренуо ситуацију у своју корист?

Хулија Алварез: Доба лептира

Лепота, енергија и несаломива крхкост четири сестре Мирабал преточене су у невероватну причу о хероинама које су жртвовале своје животе у име слободе.

Патрија, Минерва, Марија Тереза и Деде, Лептирице које су постале легенда.

Четири девојчице, рођене у богатој и ученој породици, одувек су биле блиске и снажно повезане, упркос великим разликама у карактеру и животним путевима које су изабрале: бунтовница Минерва је још као сасвим млада одлучила да се заузме за потлачене; побожну Патрију у покрет отпора довели су чудни путеви вере; лакомислена и романтична Марија Тереза посветила се борби из љубави, а Деде, једина преживела и најмање склона политичком ангажману и побуни, приповеда своју причу много година касније, и на тај начин се коначно поново окупља са сестрама.

Двадесет пети новембар 1960. Три сестре пронађене су недалеко од олупине њиховог џипа, на дну литице на северној обали Доминиканске Републике. Званичне новине извештавају о њиховој смрти као о несрећи. Нигде се не помиње да је четврта сестра жива. Нити да су ове сестре биле међу водећим противницима Трухиљове власти. И не мора. Јер сви знају ко су оне.

Бојан Кривокапић: Вила Фазанка

По повратку из иностранства, где је провела скоро цео радни век, Ана, главна јунакиња овог романа, купује стан „с погледом на Дунав и Дом армије”. Покушава да се удоми, али јој птице из прошлости не дају мира. Једног августа одлази на север равнице, у Вилу Фазанку, да причува кућу и пса своје најбоље пријатељице. То је почетак грозда прича, сусрета и односа неких наизглед обичних, али и врло необичних ликова. Ту је и Гранда, мађарска вижла, која неуморно маше репом.

Ово је роман о мирној равници која бубри као поткожни пришт, и из које гласови прошлих времена и некадашњи станари стуштених кућа својим вишегласјем не допуштају велу заборава да их прекрије. Вила Фазанка, у којој се један у други преливају амбијент приморски и равничарски, роман је и о могућим љубавима и свету у којем губици не морају да нас повуку на дно, већ нам отварају нове спознаје и доводе нас до спокоја.

На дечијем одељењу, библиотекарка Борислава Тољагић Сегеди је предложила следеће књиге:

Инго Шулце: Крава Уте

Отисните се у чаробњачки свет Харија Потера.

Откријте магијска места, изучите науку о штапићима, упознајте фантастичне звери и сазнајте све о вештицама и чаробњацима који су преживели Оног-Који-Се-Не-Сме-Именовати. У овој књизи наћи ћете ама баш све, од Шешира за разврставање до бацања чини!

КО НОСИ ОДОРУ ПЛАВУ КАО НЕЗАБОРАВАК?
ШТА СВЕ ХАГРИД ДРЖИ У ЏЕПОВИМА?
ГДЕ МОЖЕТЕ ДА КУПИТЕ ПИГМЕЈСКЕ ПУФНЕ

У златном врту – немачке бајке. Приредиле Николина Зобеница и Ива Симурдић

Ново издање Змајевих дечјих игара „У златноме врту“, избор је немачких бајки сачињен на основу увида у оригиналне текстове, па су неке од приповести, први пут доступне на нашем језику. Одабрано је двадесет репрезентативних бајки забележених од раног XИX до половине XX века: Стари чаробњак и његова деца, Добри краљ, Злосрећко и Ведрана, Бела змија, Бременски музиканти, Чаробњаков шегрт, Краљ Дроздобради, Принцеза Облакиња, Сточићу, постави се, Баба Зима, Храбри фрулаш, Дванаесторица браће, Три змијска листа, Змајоубица, Краљ златнога врта, Прстен жеља, Три гаврана, Гвоздени Ханс, Гушчарица, Три дара. Осим најпознатијих сакупљача и приређивача бајки, попут браће Грим и Лудвига Бехштајна, у овој збирци заступљена су и дела квалитетних и занимљивих, а код нас мање познатих сакупљача и аутора: Јохана Вилхелма Волфа (1817–1855), Ота Зутермајстера (1832–1901), Ернста Мајера (1813–1866), Фридриха Најсера (1893–1977), Рихарда фон Фолкмана-Леандера (1830–1889) и Макса Штебиха (1897–1972).

Миклош Мароти: Нове мозгалице 1

Сликовница намењена за мале читаоце.

Награда за најлепшу дечју књигу 62. Међународног сајма књига у Београду.

Једног чудног поподнева девојчица Синги Лумба је радила свој домаћи задатак. Ниједна оловка јој није била од користи…

Сликовница водећег српског дизајнера.
