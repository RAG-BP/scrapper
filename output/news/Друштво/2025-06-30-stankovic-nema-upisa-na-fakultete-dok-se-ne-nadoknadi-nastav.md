---
title: "Станковић: Нема уписа на факултете док се не надокнади настава и одрже испити"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Screenshot (Youtube/K1)
            Министар просвете Дејан Вук Станковић потврдио је, да ће само они факултети који надокнаде наставу добити квоте за упис нове генерације студената, а да они који не спроведу надокнаду и изгубе годину неће моћи да упишу нову генерацију.

Гостујући на К1 телевизији, рекао да ће факултети који не уђу у „чамац за спасавање“, избрисати себе са академске мапе и упозорио да понестаје времена и да на факултетима треба да буду озбиљнији и одговорнији када је реч о роковима.
„Може још да се купе карте, али мислим да их понестаје. Предуго све ово траје, а улог је огроман – опстанак образовања“, казао је Станковић.


Станковић је додао да је онлајн настава изнуђено и привремено решење за ову школску годину и да је последица околности у којима се налазимо.


“Тако је како је, боље и онлајн настава, боље можда и већа динамика када говоримо о испитним роковима, али да студентима и друштву, просто универзитет, одужи своју дуг, а то је да пренесе знање и верификује то знање код студената“, казао је Станковић.
Нагласио је да они који буду желели да остану део процеса проблема да ће бити „избачени из чамца за спасавање“ и да ће те институције саме себе расформирати.


Упозорио је да су поједини факултети пред озбиљним финансијским и организационим изазовима који могу угрозити њихов опстанак и указао да се финансирање факултета базира на броју нових студента, као и да већ постоје дугови одређених институција.
“Ако немате нове студенте, и немате основе да добијате новац, како ће да преживе. Медицински факултет има 1000 страних студента чија школарина кошта више хиљада евра. Неиспоручена услуга подразумева захтев за компензацију. Уз затезне камате. Ко покрива тај дуг? Да ли имају толике сопствене приходе да могу да компензују ту штета? Домаћи студенти који су, такође, на самом финансирању, а који нису добили услугу, могу да покрену то“, рекао је Станковић.
С друге стране, ректор Универзитета у Београду Владан Ђокић изјавио је да је та установа спремна за упис нове генерације бруцоша, али да не може да распише конкурс док Влада Србије не одреди број буџетских места, те додао да ове године држава касни с том одлуком и условљава академску заједницу.












Он је у интервјуу за Недељник рекао да представници Владе „путем медија поручују да ће одлуку донети тек након што се заврши други семестар на факултетима и одрже испитни рокови“.
„Такво условљавање је противно прописима, нелогично и злонамерно. Упис нове генерације бруцоша не зависи од завршетка семестра претходне школске године у којој су они окончали своје средњошколско образовање. Очигледно је да се универзитет у Београду намерно држи у незавидном положају у односу на друге државне и приватне високошколске установе“, казао је ректор Владан Ђокић.


По његовим речима, универзитет је понудио смернице за заједничке активности које имају за циљ превазилажење кризе, али то није коначни предлог и има простора за усаглашавање пошто је сваки факултет специфичан.
„Због разумевања различитости услова и облика наставних процеса и уважавања аутономије наставника и високошколских установа, упутили смо овај интерни документ студентима и свим факултетима на разматрање. Такође, сагледани су и услови под којима се академска година може завршити, и да је крајњи рок за завршетак 31. октобар“, навео је ректор.
Додао је да ће универзитет остати ангажован и уз студенте без обзира на то да ли се уведе неки облик наставе.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
