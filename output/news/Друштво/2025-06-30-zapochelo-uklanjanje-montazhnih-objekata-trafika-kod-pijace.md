---
title: "Започело уклањање монтажних објеката (трафика) код пијаце"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: БАП ВЕСТИ
            Данас (03.06.), је започело уклањање једног од монтажних објеката (трафика) који се налази у близини пијаце у Бачкој Паланци, у оквиру предстојећих радова на партерном уређењу улице Краља Петра Првог.

Овај корак је део процеса који је започет након што је Општина доставила решења о раскиду уговора власницима монтажних објеката, дајући им рок од 15 дана за уклањање својих трафика. Данас се уклања објекат фирме која продаје сувенире.
Демонтажа и уклањање објеката извршава се по упутствима Општине. Овај корак је директна последица радова на реконструкцији и уређењу партерног простора који ће трајати 270 дана. Власници објеката су, према одлуци, дужни да уклоне своје објекте о свом трошку и да јавну површину врате у првобитно стање.


Једнострани раскид уговора и разлози за одлуку 
Да подсетимо, власницима монтажних објеката (трафика) постављених у близини пијаце, Општина Бачка Паланка доставила је решење о једностраном раскиду уговора о привременом закупу јавне површине с роком од 15 дана за уклањање објеката. У овом року власници су обавезни да своје монтажне објекте уклоне о свом трошку и да јавну површину оставе у првобитном стању.


Општина Бачка Паланка једнострано раскида уговоре који су били потписани на петогодишњи период са власницима трафика. Одлука је донета због предстојећих радова на партерном уређењу улице Краља Петра Првог, који обухватају деоницу од улице Жарка Зрењанина до улице Шафарикове, а који ће ускоро почети. Радови су део јавне набавке, закључене 20. маја, која подразумева радове и на простору где се налазе ови објекти.
Према уговорним одредбама, власници трафика немају право на повраћај уложених средстава нити на надокнаду за издатке који су настали при прибављању сагласности за обављање делатности. Они су обавезни да у року од 15 дана од пријема решења уклоне монтажне објекте, врате земљиште у првобитно стање и јавну површину у посед Општине, као и да измире све трошкове настале из закупа.


Страх од банкрота и неизвесност међу закупцима
Многи закупци су изразили велико незадовољство и неизвесност након примања решења о раскиду. Једна од власница монтажног објекта истакла је да је уговор потписала у децембру 2024. године, са ступањем на снагу у јануару 2025. године. Ова одлука их је затекла, посебно јер тренутно имају значајну количину робе коју не знају где и како да продају.
Представници Општине су им рекли да ће радови на уређењу трајати 270 дана, након чега ће поново бити могуће поставити објекте, али по новим стандардима. Ово подразумева куповину нових типизираних монтажних објеката што ствара додатни финансијски терет.
Ситуација је тренутно изузетно изазовна за све закупце који сада морају да се прилагођавају новим условима упркос значајним финансијским и логистичким проблемима.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
