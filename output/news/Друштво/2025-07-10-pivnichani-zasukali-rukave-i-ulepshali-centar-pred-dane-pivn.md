---
title: "Пивничани засукали рукаве и улепшали центар пред „Дане Пивница”"
date: 2025-07-10
category: Друштво
url: https://backapalankavesti.com/drustvo/gradjanske-inicijative/pivnicani-zasukali-rukave-i-ulepsali-centar-pred-dane-pivnica/
---

Наиме, поводом предстојеће манифестације „Дани Пивница 2025“, која почиње већ овог петка (27.06.), Пивничани су себи задали циљ, да ову манифестацију дочекају у уредном окружењу.

Због дугогодишњег неодржавања, жардињере и украсне бетонске кугле дуж централног дела насеља, изгледале су запуштено и оронуло, због чега су Пивничани одлучили да се сами организују, прикупе неопходна средства, обезбеде материјал и префарбају објекте, како би им удахнули нови живот.

Као резултат ове акције, у центру села стоје чисте беле жардињере и украсне кугле, које сада изгледају свеже, уредно и спремно да дочекају посетиоце и улепшају окружење током предстојеће манифестације.
