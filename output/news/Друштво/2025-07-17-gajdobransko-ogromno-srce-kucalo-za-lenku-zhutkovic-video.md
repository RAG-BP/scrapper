---
title: "Гајдобранско огромно срце куцало за Ленку Жутковић (ВИДЕО)"
date: 2025-07-17
category: Друштво
url: https://backapalankavesti.com/drustvo/nase-price/u-gajdobri-prikupljeno-335-000-dinara-za-lenku-zutkovic/
---

„Желим да изразим дубоку захвалност свима који су на било који начин учествовали у организацији и реализацији хуманитарног базара „За Ленкин осмех“. Посебно хвала колективу који је са пуно ентузијазма, емпатије и посвећености покренуо ову акцију и успешно је спровео до краја. Као и нашим ученицима који су све време помагали у организацији базара. Такође, хвала свим дивним људима који су донирали ваучере, новац, производе и услуге, као и свима који су посетили базар, куповали и пружили подршку. Ваша несебичност и хуманост показали су колико заједничким снагама можемо учинити велике ствари“, рекла је за Бап вести директорка ОШ „Алекса Шантић“, Рајкица Зубац.

Рајкица је додала да је захваљујући ангажовању и доброј вољи свих заједно прикупљено више од 335.000 динара, што је изузетна помоћ у даљем лечењу Ленке Жутковић и корак ближе њеном осмеху.

„Хвала вам што сте показали да солидарност и љубав и даље имају своје место међу нама“, казала је Рајкица Зубац.
