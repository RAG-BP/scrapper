---
title: "Колико нас кошта забава на Дунавском балу?"
date: 2025-07-07
category: Друштво
url: https://backapalankavesti.com/drustvo/nase-price/koliko-nas-kosta-zabava-na-dunavskom-balu/
---

Како је наведено у поступку јавне набавке, средства су утрошена за ангажовање естрадних уметника, а поступак је спроведен у четири партије, свака везана за појединачни наступ у оквиру званичног програма манифестације.

Новци су издвојени за наступе естрадних уметника, међу којима су Баја Мали Книнџа, Цакана, ОК Бенд и Драгица Златић. Наступи ће бити бесплатни за посетиоце и биће организовани испред спортске хале „Тиквара“.

Поред уговора о ангажовању певача и музичких извођача, ватромет ће грађане Бачке Паланке коштати 280.000 динара. Уговор о пружању пиротехничких услуга закључен је са предузетником из Бачке Паланке, а ова ставка представља додатан трошак манифестације који није укључен у раније објављени износ од преко 3 милиона динара за наступе естрадних уметника.

Када се узму у обзир и остали логистички трошкови попут бине, расвете, обезбеђења и пратећих програма, укупна цена Дунавског бала далеко премашује првобитно представљени износ.

Према доступној документацији, Туристичка организација је спровела приговорни поступак без објављивања јавног позива, што значи да није била обавезна да понуде тражи јавно, што је уобичајена процедура за овакве набавке широм Србије.

Извођачи су одабрани на основу критеријума „најнижа цена“, а одлуке о додели уговора донео је наручилац 30. јуна 2025. године, четири дана пред почетак манифестације.

Дунавски бал 2025 – Програм
