---
title: "Ускоро почиње реконструкција на објекту ОШ „Алекса Шантић“, добијене потребне сагласности"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

ФОТО: https://osnovneskole.edukacija.rs/
            Основна школа „Алексa Шантић“ у Гајдобра/Нова Гајдобра је 5. маја 2025. године добила финалну сагласност Министарства за јавна улагања, којом је одобрена пројектно-техничка документација за реконструкцију школе.

Вредност овог великог пројекта процењује се на око 500 милиона динара, а радови обухватају свеобухватну модернизацију школе, укључујући санацију инфраструктуре и адаптацију простора.
Реконструкција школе подразумева два главна сегмента, реновацију главне школске зграде и дворишног објекта. У оквиру главне зграде планира се замена старих конструкција, изградња лифта, као и промена спратности објекта. Такође, биће обухваћена обнова фасада, замена инсталација, те унапређење система грејања и расвете. У дворишном објекту биће изграђена модерна фискултурна сала, као и нова трпезарија са кухињом.


Пројектом је предвиђена уградња нових система за водовод, канализацију, електричне инсталације, као и постављање система за заштиту од пожара. Планира се и инсталација соларног система за грејање, чиме ће школа постати енергетски ефикаснија.


Због обима радова који се очекују у наредним месецима, школа је већ започела преговоре са локалним властима о премештању наставе и администрације у издвојено одељење школе у Новој Гајдобри, које ће почети са радом 1. септембра 2025. године. У плану је и постављање контејнера за додатне учионице и канцеларије, јер тренутни простор у Новој Гајдобри не задовољава потребе школе.
Како наводе из школе, на састанку са председником Скупштине општине Миланом Чавићем који је одржан 13. маја, договорени су приоритети у вези са организацијом наставе и санацијом простора у Новој Гајдобри. С обзиром на то да је део објекта био забрањен за употребу због оштећења (бивша збирница и наставнички тоалет), биће потребно извршити санацију критичних делова. Такође, због недовољних капацитета простора, планира се набавка три контејнера који ће бити прилагођени за наставу и канцеларије.


Превоз ученика и даља организација
У плану је и обезбеђивање превоза ученика у две смене. Детаљи распореда превоза биће договорени након израде распореда часова за школску 2025/2026. годину. Школа је заказала седнице Савета родитеља и Школског одбора како би их детаљно упознали са свим информацијама и размотрили евентуалне иницијативе и предлоге у вези са селидбом.
Подсећамо да је 3. априла 2025. године дошло до инцидента у ОШ „Алекса Шантић“, када је са плафона учионице за биологију отпао малтер. Иако у том тренутку није било ученика ни запослених у просторији, догађај је озбиљно схваћен, а просторија је одмах затворена по налогу грађевинске инспекције. Овај инцидент је додатно убрзао процесе везане за завршетак реконструкције школе и обезбеђивање сигурних услова за ученике и запослене. Школа у овом тренутку очекује интензивну сарадњу са локалном самоуправом како би се на време обезбедили услови за почетак школске 2025/2026. године.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
