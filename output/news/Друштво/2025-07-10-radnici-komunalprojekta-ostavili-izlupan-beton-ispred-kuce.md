---
title: "Радници Комуналпројекта оставили излупан бетон испред куће"
date: 2025-07-10
category: Друштво
url: https://backapalankavesti.com/drustvo/glas-gradjana/radnici-komunalprojekta-ostavili-izlupan-beton-ispred-kuce/
---

Њено обраћање преносимо у целости:

„Желим да вам укажем на једну ситуацију у Бачкој Паланци. На адреси Фабричко насеље 3, фирма „Комуналпројект“ је вршила санацију квара, при којој је излупала бетон испред самог улаза у кућу. Квар је решен, али рупа са земљом и гомила излупаног бетона стоји већ 2 месеца“, навела је читатељка.

Како даље наводи, власник куће, иначе човек од 73 године, сам је почео да санира последице јер, упркос бројним позивима Комуналпројекту, није било конкретне реакције.

„После десетак позива поменутој фирми, одговори су били веома креативни: Не ради машина, чека се део, радник је на одмору, а последње што су рекли било је да немају људства. Где су им онда запослени, остаје нам да нагађамо“, додаје је на крају.

Читатељка подсећа да грађани уредно плаћају комуналне услуге и очекују бар минимум одговорности и поштовања од стране надлежних.
