---
title: "Прича о Милки Булајић, мајци чији бол и снагу овај систем не види"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Дневни боравак за децу ометену у развоју у Бачкој Паланци отворен је данас, а међу првима које су закорачиле у овај дуго очекивани простор биле су Милка Булајић и њена ћерка које живе у Челареву. Иако без аутомобила, дошле су аутобусом, јер ћерка није крила узбуђење. Данима је одбројавала до отварања, радујући се новом почетку, могућности да проводи време у друштву, у сигурном и подстицајном окружењу.
Међутим, већ за сутра је све неизвесно. Милка не зна како ће успети да је доведе, јер јој је потребна помоћ око превоза.


Милка Булајић је жена која није имала луксуз да се сломи
У тишини свакодневнице, далеко од наслова, рефлектора и говорница моћника, живи једна жена чије се срце распукло више пута него што је икада могла замислити а ипак куца, куца снажно… као да пркоси свему што јој је живот наметнуо. Њено име је Милка Булајић. Мајка. Радница. Хероина. Жена која није имала луксуз да се сломи.


Њен живот је, можда, почео као и многи други, са надом. Али нада јој је брзо измакла из руку. Када је са породицом доселила из Босанског Петровца, донела је са собом успомене, успоне и једно мало биће. Њено прво дете. Дете које је обожавала, чувала, љубила и сањала му будућност. Имало је само пет година. Само пет када су га сахранили.
Као да је живот рекао: „Идемо даље.” Родила је још две ћерке. А онда је добила још један шамар судбине. Трећа ћерка остала је без кисеоника. Један трен. Један несрећан тренутак. И дете које више никада неће моћи да ухвати корак са другима. А уместо подршке доживљава напуштање. Муж одлази. Окреће леђа и оставља је саму са болом и дијагнозом.


Али није се сломила. Постала је лавица. Мајка која није имала избора осим да буде најјача. За своју децу. За своје ћерке. За једно дете које не зна да свет није фер и за друго које је гледало како се мајка распада да би их задржала на окупу.
Милка не види добро на једно око. Имала је операцију на ногама. Ипак, сваког јутра устаје и путује у Нови Сад. Ради на траци. Осам сати је на ногама. Ради и ноћне смене. Док други кукају што не стигну на пилатес или што им је кафа млака, Милка удише хладан ваздух у четири ујутру на аутобуској станици и враћа се кући у вечерњим сатима. И не пита се: „Зашто баш ја?”
Сада, када се напокон отворио Центар за децу ометену у развоју у Бачкој Паланци, место које је њеној ћерки обећавало светлуцаву мрву среће, припадности, напретка – наилази на нову препреку, нема превоз. Нема ауто. Нема начин да своје дете доведе тамо где оно жели, а има прилику.
Још једна статистика за коју систем нема одговор
Првог дана су дошле аутобусом. Ноге су јој дрхтале, али осмех ћерке био је довољан да је гурне даље. А сутра? Не зна како ће. У Општини су јој рекли да нема право на пратњу, јер дете није одговарајућег узраста, и да не могу организовати превоз. Могу да покрију трошкове, које она нема како да направи.
Замислите, она се ипак нада. Каже: „Чавић ће ме звати, знам да хоће и да ће решити.“
„Шта ће ми трошкови када немам како да је доведем?“ – питала је Милка. А њен глас је остао да виси у ходнику Општине, нечујан и немоћан. Још једна мајка. Још једно дете. Још једна статистика за коју систем нема одговор.
Њена ћерка је одбројавала дане до отварања центра. Сутра ће бројати сузе. А Милка ће бројати могућности и кривити себе што није могла. Само да може да ради у Паланци, у Челареву, било где ближе, да не мора ноћу да одлази док јој дете спава, а она брине да ли ће се пробудити сама, уплашена, заборављена. Само када би могла…
Ово је вапај за разумевањем родитеља који нису виђени у систему и који се налазе негде између, невидљиви. Потребна нам је држава која неће прецртати захтеве оловком, већ ће их погледати у очи и рећи: „Ниси сама.”
Ако нас прича Милке Булајић не натера да се запитамо колико још мајки овако хода кроз живот рањено, али усправно, онда заиста, можда нисмо заслужили да се зовемо друштвом.
Милка не тражи много. Тражи оно што би свака мајка требало да има, а то је шанса да пружи боље свом детету. И могућност да њено дете, упркос свему, има живот достојан човека.
А док чекамо да се нешто промени, она ће и даље стајати на траци у производњи, на аутобуској станици и у њеној борби. Због своје ћерке. И због свих нас који бисмо морали да се постидимо што смо икада рекли: „Не могу више.”
Апелујемо на све надлежне и све хумане људе да јој помогну да свакодневно доводи ћерку у центар, зато што то за њих значи много више од једне вожње. Можемо ли ми да будемо та рука коју она нема? Број телефона Милке Булајић је: 064 9552744.









 
Јована Данилов

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
