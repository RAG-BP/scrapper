---
title: "Запуштен канал у Блоку 31 – Озбиљан проблем који оштећује темеље кућа"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Суграђанин из Блока 31 обратио се нашој редакцији са забрињавајућим информацијама о стању канала који служи као један од кључних за одвођење атмосферских вода из овог дела града.

Како наводи, канал је потпуно блокиран и вода не може да се отече, а у каналу расте трска. Канал се налази на постојинској земљи и, према информацијама из комуналне инспекције, одржавање је у надлежности ЈКП „Комуналпројект“. Међутим, комунална инспекција већ месецима чека одговор од ЈКП, док ниво подземних вода расте и озбиљно угрожава темеље кућа.



„Након последњих киша, вода у каналу не може да оде, а шахтови за воду су под водом. То значи да су и темељи кућа у води. Ово није само проблем са инфраструктуром, већ и потенцијално здравствени проблем, посебно јер је овај део предвиђен за породично становање“, каже он. Додаје да је канал готово непрепознатљив, јер је препун трске и зарастао је до те мере да је тешко утврдити његов ток.



Такође, он скреће пажњу на то да је овај канал део веће регулације простора, која постоји још од 2011. године. Према плану детаљне регулације, канал би требало да се зацеви (да се поставе цеви у земљу) и да се одржава, али, како наводи, годинама није било напретка.



„Општина је 2023. године након дугих преговора и планирања, препарцелисала парцеле према ПДР-у, у којем је планирано спајање улица Вашариште и Жарка Зрењанина, а простор између њих треба да буде намењен спортским садржајима. И то је све што имамо. Питања о даљем напретку и кад ће канал бити очишћен остају без одговора“, наводи он.
Поред ове проблематике, забринутост станара овог дела града расте и због могућих дугорочних последица овог проблема, како за животну средину тако и за здравље грађана. Канал је непроходан, препун трске, што може створити повољне услове за ширење зараза. Грађани су како наводе, више пута упозорили надлежне органе, али се ништа конкретно није предузело.
Становници овог блока апелују се на ЈКП „Комуналпројект“ да што хитније реше проблем блокираног канала како би се спречиле додатне штете на инфраструктури и здрављу људи.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
