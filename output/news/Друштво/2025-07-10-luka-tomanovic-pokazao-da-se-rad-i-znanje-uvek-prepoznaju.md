---
title: "Лука Томановић показао да се рад и знање увек препознају"
date: 2025-07-10
category: Друштво
url: https://backapalankavesti.com/drustvo/sjajne-zvezde-naseg-neba/luka-tomanovic-pokazao-da-se-rad-i-znanje-uvek-prepoznaju/
---

Током осам година школовања Лука је сваке године завршавао са одличним успехом (5,00), а његове дипломе са општинских, окружних и републичких такмичења из математике, физике, хемије, информатике и физичког васпитања сведоче о његовој посвећености и знању. Захваљујући изузетном броју и значају награда које је освојио, издвојио се као најуспешнији међу својим вршњацима.

Одељењски старешина Ненад Петровић, наставник физичког васпитања, истакао је да је Лука вредан, свестран и веома посвећен учењу, али и скроман и лепо васпитан дечак. „Велика ми је част и задовољство што сам му у протекле четири године био одељенски старешина“, рекао је Петровић.

Честитамо Луки на овом великом признању и желимо му пуно успеха у даљем школовању!
