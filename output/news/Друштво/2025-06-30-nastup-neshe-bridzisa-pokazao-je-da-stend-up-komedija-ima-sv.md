---
title: "Наступ Неше Бриџисa показао је  да стенд-уп комедија има свој простор у Бачкој Паланци"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Неша Бриџис, један од најпознатијих стенд-уп комичара на нашим просторима, недавно је гостовао у Бачкој Паланци са својом представом, изазвавши велико интересовање.

Стенд-уп комедија, која полако осваја велике градове сада почиње да осваја и мања места попут Бачке Паланке, чиме се отвара нови простор за овај вид забаве у нашој општини. У разговору са Нешом, који нам је открио како је започео свој пут у стенд-уп свету, сазнали смо више о његовој каријери и приступу публици.
„Када сам почињао, нисам имао појма да то што радим има назив ‘стенд-уп комедија’. У друштву сам био тај који је умео да имитира људе и примећује њихове карактеристике. Прилика ми се указала случајно пре 15 година у једном клубу у Скадарлији. Тада сам наступио на „вечери отворених микрофона“ заједно са неким од пионира стенд-уп сцене, попут Николе Силића и Александра Перишића“, Касније је дошао и Срђан Динчић и тако се саставила прва Касније је дошао и Срђан Динчић и тако се саставила прва stand up сцена  код нас“, каже за Бап вести Неша и додаје да је пожелео да се опроба на сцени.


Иако стенд-уп комедија има дугу традицију у већим срединама, питање је како је овај жанр прихваћен у мањим градовима као што је Бачка Паланка. „Данас сам први пут наступао у Бачкој Паланци, и публика је одлично реаговала. Мало су били опрезнији на почетку, јер стенд-уп представе су интерактивне и другачије од класичних позоришних наступа. Бачкопаланачка публика се сада први пут сусрела са овом формом представе па је била мало опрезна, јер није исто гледати наступ на телевизији и уживо али колега Бранко и ја смо пробили лед па верујем да ће људи у наредном периоду долазити у што већем броју“, прича нам Неша и додаје да је стекао утисак да публика у почетку није знала шта да очекује.


„На сцени си сам, људи који су дошли гледају у тебе и очекују нешто од тебе што мораш да им пружиш.“
„Никада не почињем представу на исти начин. Нема два иста наступа. Иако унапред припремим неки концепт, представе су увек интерактивне и зависе од тога како ослушкујем публику. Данас су у публици били људи различитог узраста, од 16 до 77 година, и гледам да се сви они пронађу у мојим причама. Важно ми је да свако оде са осмехом“, објашњава Неша.
Он додаје да стенд-уп комедија није забавни шоу, него озбиљна психологија. „Публика очекује нешто од тебе, а ти си на сцени сам и мораш им пружити забаву који они очекују. То није лак посао. Не ради се о памћењу текста, већ о томе да се живи с публиком и да се одговори на њихову енергију“, истиче Неша.


На крају, Нешу смо упитали и да ли су духовити људи увек срећни, с обзиром на популарну предрасуду. Он је одмах изнео пример Робина Вилијамса, који је био један од најомиљенијих комичара света, али је у приватном животу носио велики терет депресије, што је на крају довело до трагичног краја. „Стенд-уп комичари често пролазе кроз животне изазове и те ситуације претварају у шале. То је оно што људе интересује. Приватно сам веома тих и повучен и водим миран живот у малом кругу људи. Окренут сам људима и осетим суштину сваког човека и његов карактер, а сатиричне шале долазе природно из тих искустава“, прича нам Неша.
Неша Бриџис остаје посвећен свом послу и не разматра га као нешто што би могао да промени. „Ја сам сатиричар и имам задатак да засмејавам људе који долазе на моје наступе због мене. Ово не бих мењао ни за шта“, закључује Неша.
С његовим наступима у Бачкој Паланци чини се да је стенд-уп комедија постала нова форма забаве која ће освајати срца све већег броја људи, и то не само у великим градовима, већ и у мањим срединама попут Бачке Паланке.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
