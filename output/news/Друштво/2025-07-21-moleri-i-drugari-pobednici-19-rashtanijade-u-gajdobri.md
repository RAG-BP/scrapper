---
title: "„Молери и другари“ победници 19. Раштанијаде у Гајдобри"
date: 2025-07-21
category: Друштво
url: https://backapalankavesti.com/drustvo/manifestacije/pobednici-rastanijade-gajdobra/
---

Ове године у такмичењу у припремању раштана учествовало је 19 екипа, а победу је однео тим „Молери и другари“ из Гајдобре. Друго место припало је екипи „Варљиво лето и кумови“ из Нове Гајдобре, док су трећепласирани били „Поповци“, такође из Гајдобре.

Свим учесницима били су обезбеђени основни састојци за јело, раштан, месо, кромпир, као и дрва за припрему, сто, столице и сунцобран. Поред кулинарског дела, манифестацију је пратио богат културни програм и такмичења у традиционалним спортским играма, што је додатно употпунило атмосферу Раштанијаде.

Раштанијада је протекла у веселој и пријатељској атмосфери, уз присуство великог броја посетилаца који су уживали у укусним јелима, музици, дружењу и духу традиције који ова манифестације.

Раштан је медитеранска биљка која најбоље успева у Херцеговини. У Гајдобру су је пренели херцеговачки колонисти. Чување обичаја кувања раштана само је једна од више активности у оквиру Петровданских дана којима се обележава храмовна и слава села. Док се раштан чорба крчкала, а екипе хладиле пивом уз живу музику, на стадиону малих спортова трајала су такмичења у вишебоју.
