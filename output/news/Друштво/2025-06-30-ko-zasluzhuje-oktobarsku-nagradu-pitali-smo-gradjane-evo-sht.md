---
title: "Ко заслужује Октобарску награду? Питали смо грађане, ево шта су рекли…"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Општина Бачка Паланка сваке године поводом 20. октобра, Дана ослобођења Бачке Паланке додељује Октобарску награду као највише признање појединцима, установама, удружењима и предузећима за изузетна достигнућа која доприносе развоју и унапређењу општине.

Овим поводом питали смо наше читаоце на друштвеним мрежама кога би они предложили за ову награду.  Уследио је велики број коментара, порука и предлога. У коментарима су грађани најчешће помињали појединце углавном спортисте, хуманитарце и активисти који су учествовали у блокадама претходних месеци.


Како се може прочитати на коментарима на нашим страницама и групама: Бачка Паланка дешавања, БП инфо, Бачка Паланка Инфо, БАП ВЕСТИ међу поменутима су Илија Јовкић, Бранко Брања Арваи, Милица Дукић, Драган Ступар, као и удружење „Срцем за Космет“. Они су предложени као хуманитарци који, по наводима читалаца, већ дуже време помажу угроженима и активно учествују у друштвеном животу.


Међу предлозима нашли су се и запослени у јавним службама и то неговатељице из Геронтолошког центра, Хитна служба Дома здравља Бачка Паланка, као и комунална радница Драгана из ЈКП „Комуналпројект“-а.
У области спорта читаоци су истицали Симу Болтића и Страхињу Драгосављевића, као младе спортисте који постижу запажене резултате, затим ККК „Таркетт“ и Стојана Дангубића због КК „Херцеговац“, за које наводе да доприносе спортском животу у општини и презентују општину Бачка Паланка у најбољем светлу.


Међу необичнијим предлозима нашли су се и ученици завршних разреда Гимназије и Економске школе, који су ове године организовали блокаде због подршке студентским захтевима, као и Младен Француз студент који је бициклом путовао до Стразбура. Предложени су психолог Драган Прпа и наставник Ненад Јатић. У предлозима се нашао и Милан Чавић, Жарко Драгојловић из Младенова, Мирослав Гламочанин и други.
У предлозима које смо прегледали, предузећа и установе скоро да нису ни спомињане
Један од разлога за то свакако лежи у чињеници да су грађани емотивно ближи личностима чији рад директно виде, осете или са њима имају свакодневну интеракцију. Појединци који се лично ангажују лакше изграде однос поверења са грађанима. Они су „препознатљиви“, блиски, доступни и управо зато, у свести јавности, најчешће добијају подршку за награде.
Институције и компаније чак и када раде добро остају „невидљиве“ јер се њихов успех не персонализује, не представља се кроз конкретне приче, не комуницира се довољно јавно. Њихов рад се често схвата као нешто што је обавеза, па чак и када направе искораке то се не препозна као посебан допринос вредан јавног признања. Могуће је и да грађани нису довољно упознати да и они могу предложити такве колективе.
Истовремено, грађани би могли да размотре да ли постоји установа која је урадила нешто вредно пажње. Да ли неко јавно предузеће или установа има тим или програм који је донео конкретан бољитак или удружење које је својим деловањем обогатило живот у нашој општини?
Сви који желе да се њихови предлози усвоје, морају захтев да упуте Општини Бачка Паланка Одбору за награде и признање. Предлози који су изнети у овом чланку нису званични захтеви, зато што медиј БАП ВЕСТИ не учествује у додели награде, нити на било који начин утиче на одлуку.
Како поднети предлог?
Предлоге за доделу Октобарске награде могу поднети грађани, групе грађана, предузећа, установе, политичке и друге друштвене организације, удружења и други облици организовања грађана, као и државни органи и органи локалне самоуправе.
Предлози се достављају писмено и морају бити образложени. Образложење треба да садржи кратке податке о подносиоцу предлога, подаци о кандидату за доделу Октобарске награде, као и разлоге због којих се предлаже награда, као и друге битне информације које су од значаја за одлучивање. Предлози се подносе најкасније до 31. августа 2025. године.
Јована Данилов

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
