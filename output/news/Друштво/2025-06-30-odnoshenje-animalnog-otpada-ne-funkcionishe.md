---
title: "Одношење анималног отпада не функционише"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Један забринути читалац из Бачке Паланке се обратио нашој редакцији са озбиљним проблемом који угрожава његово, али и здравље свих који живе у његовом окружењу. Наиме, већ неколико дана испред његове куће, на адреси Дунавска обала 303, лежи леш животиње. Иако је више пута покушао да контактира надлежне службе, нико до сада није изашао на терен нити реаговао.


Како наводи, више пута је покушавао да контактира службе које су задужене за одлагање анималног отпада, али није добио никакав одговор, нити је ико изашао на терен, а проблем додатно отежава то, што грађани немају законско овлашћење да сами уклањају овај тип отпада.
Како је навео, непријатан мирис се шири око целе куће а оваква ситуација може бити и озбиљан ризик по здравље људи, нарочито у летњим месецима када су високе температуре.


„Лешеви чекају понедељак, угинуле животиње нико не односи викендом“
На седници Скупштине општине Бачка Паланка, ветеринар и опозициони одборник Драган Петровић (ДС) навео је да је велики проблем што ова фирма не односи угинуле животиње викендом. „Ако вам животиња угине у петак, мораћете да чекате до понедељка да је однесу, и то је велики проблем“, навео је Петровић за говорницом. Он је такође рекао да је претходна фирма која је била ангажована односила лешеве и викендом.


Промена пружаоца услуге за третман анималног отпада у општини Бачка Паланка
Да подсетимо, промена пружаоца услуге за третман анималног отпада у општини Бачка Паланка током 2025. године изазива полемике. Док је 2024. године уговор потписан са фирмом ЕКО-ВЕТ ПЛУС ДОО ВРБАС, у 2025. години пружалац услуге постаје ALEX PRODUCT из Рибнице. Ова промена је, поред финансијских измена, довела до бројних питања о критеријумима за избор пружаоца услуга и оправданости повећања трошкова.
Занимљиво је, да су издвајања за прикупљање, збрињавање и третирање анималног отпада у 2025. години благо смањена за 183.506,16 РСД у односу на претходну годину. Поред смањења цене, дошло је и до промене пружаоца услуге: док је 2024. године услугу пружала фирма ЕКО-ВЕТ ПЛУС ДОО ВРБАС, у 2025. години услугу преузима ALEX PRODUCT РИБНИЦА. Додатно изненађује чињеница да се ЕКО-ВЕТ ПЛУС ДОО ВРБАС није појавила ни на једном конкурсу у 2025. години за ову или сличну услугу.


ALEX PRODUCT, предузетничка фирма у власништву Александра Милићевића из Рибнице, основана је 2014. године и бави се третманом неопасног отпада. Према доступним информацијама, ова фирма није била предмет негативних медијских извештаја. Да ли су нова решења оправдана у погледу квалитета и економичности, или је промена резултат других, мање транспарентних разлога? Који су конкретни разлози за промену пружаоца услуга и да ли је квалитет услуге унапређен или само привидно смањен у трошковном смислу?

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
