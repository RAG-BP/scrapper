---
title: "Пукао асфалт у Младенову"
date: 2025-07-10
category: Друштво
url: https://backapalankavesti.com/drustvo/glas-gradjana/pukao-asfalt-u-mladenovu/
---

„Драге комшије, молим Вас да обратите пажњу на раскрсницу Милоша Обилића и Здравка Челара. Пукао је асфалт, настао је кратер дубине 30-ак цм најмање. Молим Вас да и деци која бицикловима иду у школу скренете пажњу да не настрадају. Док се проблем не реши.“

Читајући коментаре на ту објаву, наишли смо на коментар друге чланице која је рекла да је 05. маја послала мејл надлежним службама са молбом да се санира рупа која се налазила на углу улица Косовска и Душана Чубића. У том мејлу она је упозорила да сличан проблем прети и на горе поменутој локацији – раскрсница Милоша Обилића и Здравка Челара у Младенову. Како доказ, приложен је и снимак екрена са послатим мејлом.

Коментар ове Младеновљанке такође преносимо у целости:

„05. маја послат мејл у ком се јасно наглашава и наводи ова раскрсница као могућа опасност уколико се уруши, и наравно апсолутно изигнорисана од стране надлежних. Они изгледа нису чули за ону изреку „Боље спречити него лечити“, написала је чланица ФБ групе „БУКИНОВО (Букин – Младеново)“.
