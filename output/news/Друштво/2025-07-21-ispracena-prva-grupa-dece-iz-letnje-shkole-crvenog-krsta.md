---
title: "Испраћена прва група деце из Летње школе Црвеног крста"
date: 2025-07-21
category: Друштво
url: https://backapalankavesti.com/drustvo/nase-price/ispracena-prva-grupa-dece-iz-letnje-skole-crvenog-krsta/
---

У програму одмора и опоравка деце боравили су основци из Сремске Митровице и Сремских Карловаца. Ђаци су дошли у пратњи васпитачица Верице Сувајџић Хаџић из Сремске Митровице и Ержебет Ердељи из Сремских Карловаца. Захваљујући волонтерима Црвеног крста Бачка Паланка, Милани Иванишевић, Кристини Козић, Теодори Смајић, Милану Тутулугџији и Михајлу Милићу, деца су похађала едукативне радионице. Слободно време, проводили су у шетњама кроз Бачку Паланку, посети Дунаву, ергели и музеју „Карађорђево“. Вечерњи сати били су резервисани за забавни програм у којем су основци посебно уживали.

Боравак деце, као и претходних година подржаo је Покрајински секретаријат за социјалну политику, демографију и равноправност полова и одобрила Покрајинска влада која је прихватила захтев Црвеног крста Војводине.

Децу су у току боравка у одмаралишту посетиле начелница Градске управе за социјалну заштиту и здравство, Анита Обрадовић из Сремске Митровице заједно са Татјаном Јованчевић секретаром Црвеног крста Сремска Митровица.
