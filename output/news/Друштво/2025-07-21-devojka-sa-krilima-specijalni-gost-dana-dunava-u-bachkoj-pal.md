---
title: "Девојка са крилима специјални гост Дана Дунава у Бачкој Паланци"
date: 2025-07-21
category: Друштво
url: https://backapalankavesti.com/drustvo/manifestacije/dejana-backo-specijalni-gost-dana-dunava-u-backoj-palanci/
---

– Поред Општине као покровитеља, Туристичке организације као организатора, учествују и Удружење ликовних стваралаца Петар Томић, Народна библиотека Вељко Петровић, Књижевни клуб ДИС, Музеј града, Дечји хор Звонце, Балетски студио Royal Dance, средња економскa школа „Др. Радивој Увалић“, смер туристички техничар, Далури кетеринг, ЈВП Воде Војводине …, кажу из Туристичке организације општине Бачка Паланка.

– Манифестација се одржава на Градској плажи поред Дунава у Бачкој Паланци у недељу 29.06. са почетком у 17 часова. Дечица заједно са сликарима осликавају платна, цртају, пишу најлепше стихове о Дунаву, учествују у креативним радионицама, едукацији, осликавању лица… Тема ове године је „Где Дунав љуби небо“ (цртају и пишу стихове на ову тему). Школа цртања Музеја града прави изложбу својих цртежа… Деца из основне Специјалне школе „Херој Пинки“ су направили заједнички рад/слику на задату тему… Пред сам крај незаборавна пена парти након које следи додела награда, захвалница, поклона… А на самом крају, већ традиционално деца пуштају низ Дунав, осликане папирне бродиће са порукама другој деци која живе у градовима поред Дунава.

Ове године, имамо специјалну гошћу, нашу суграђанку и веома талентовану сликарку Дејану Бачко, познатију као Девојка са крилима, која ће заједно са сликарима и децом учествовати у сликању и оцењивању дечјих радова. Сваки учесник добија захвалницу, пригодан поклон, награду, фотографију за успомену…, наводи се на сајту Туристичке организације општине Бачка Паланка.
