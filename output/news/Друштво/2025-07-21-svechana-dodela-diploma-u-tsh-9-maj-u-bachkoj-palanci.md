---
title: "Свечана додела диплома у ТШ „9. мај“ у Бачкој Паланци"
date: 2025-07-21
category: Друштво
url: https://backapalankavesti.com/drustvo/sjajne-zvezde-naseg-neba/svecana-dodela-diploma-u-ts-9-maj-u-backoj-palanci/
---

Након уводног обраћања ученицима, директорка школе, Мирјана Божајковић, уручила је Вукове дипломе и пригодне поклоне најуспешнијим ученицима ове школе, након чега су одељењске старешине поделиле дипломе свим матурантима.

За ученика генерације у Техничкој школи „9.мај“ школске 2024/2025. године, изабран је Лазар Комарчевић, матурант четворогодишњег образовног профила Електротехничар информационих технологија.

Лазар Комарчевић из Челарева – Ђак генерације у ТШ „9. мај“ у Бачкој Паланци

Најуспешнији ученици: Лазар Комарчевић, Стеван Кнежевић, Ђорђе Калајџић, Алекса Лукић и Јанко Милец, награђени су дипломом „Вук Караџић“.

Регионална ICDL канцеларија наградила је ICDL сертификатом ученика генерације и још три ученице са одличним успехом за изузетан допринос у раду ученичког парламента током школовања.

ICDL сертификатом награђени: Лазар Комарчевић, Тара Ковачевић, Невена Зубац и Мирјана Жембери.

„Свим матурантима честитамо на успешно завршеној средњој школи и желимо пуно успеха у даљем школовању и стручном усавршавању“, навели су из ТШ „9. мај“.
