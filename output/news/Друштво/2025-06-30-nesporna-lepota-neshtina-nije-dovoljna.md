---
title: "Неспорна лепота Нештина није довољна"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

НЕШТИН – После суседног Визића, Нештин је најмање село у бачкопаланачкој општини, али је најатрактивније место за одмор, рекреацију, пецање и лов, па осим Паланчана привлачи Новосађане, Београђане и друге који су овде изградили викендице или кампују на бројним адама и брежуљцима.

За ово село се каже да је ушушкано између Дунава, односно два дунавца, и последњих обронака Фрушке горе. Некако је скривено, па се оком може најбоље приметити са воде или бачке стране. Нештин и Визић су можда и јединствени географско – административни изузетак у Србији, јер налазе се у Срему, на десној обали Дунава, а центар општине им је у Бачкој, односно Бачкој Паланци, на левој обали реке. Имају мештани у ова два села, њих око 1.000, велике комуникацијске проблеме, о чему смо више пута писали, јер, на пример, до центра општине, амбуланте, суда, социјалног, пијаце, великих трговина морају да прођу пар километара кроз Хрватску, треба им пасош који се брзо попуни печатима, а није јефтин, па преко моста до вароши.
Фото: Никола Шеган
По попису становништва из 2011. године Нештин је бројао 794 становника, почетком новог века и миленијума скоро 1.000, а данас надлежни кажу да овде живи 620 душа. Ипак, најупућенији, овдашњи ветеринар и рођени Нештинац Ђорђе Скокић, који улази у скоро свако сеоско двориште због марве и живине, каже да ово село данас броји једва нешто преко 500 сталних становника. Каже сталних, јер доста је оних, пре свега младих, који су за послом или школовањем, отишли, а остали су пријављени овде. Они или дођу викендом, празницима, за време годишњих одмора, или школског распуста. Неће се дуго чекати да се утврди тачна бројка житеља овог и других села, вароши и градова, јер је најављен нови попис становништва.


Основну школу у Нештину, односно прва четири разреда, похађа 30 ђака који припадају паланачкој ОШ „Вук Караyић”. Деце је све мање, а неизвесно је како ће школа у будућности радити.


Фото: Ненад Глишић
– Основни проблем Нештина су дивље депоније смећа које су, углавном настале у ранијем периоду – каже Вујасиновић. – На ове депоније и данас неко одлаже смеће. Чудно је то, јер сва регистрована домаћинства (има доста празних кућа) добила су канте за отпад које радници општинског Јавно комуналног предузећа „Комуналпројект” из Бачке Паланке празне сваког другог петка у месецу. Комунални отпад се одлаже на легалну депонију која се налази на крају села, а на путу за оближњу долину Јанок, односно поред пута за национални парк Фрушка гора. Осим што се ствара ружна слика, депонија представља проблем и за мештане, посебно у периодима када се запали, а ветар дим најчешће разноси по селу. Обраћали смо се локалној самоуправи, инспекцијским службама у општини, као и ЈКП и добили смо уверавања да ће током ове године почети решавање овог проблема.
Нештинци су, ваљда осетљиви на проблем депоније, јер ово место важи за најздравије, најлепше и еколошки најсвесније. Интересантно је туристима, бициклистима, јер ту су и историјске знаменитости, као што је Српска православна црква чији је олтар радио чувени Теодор Крачун, па Сремска кућа породице Савић из 18. века, близу је и прелепи манастир Ђипша који је сакривен, али дивно уређен и асфалтом повезан са Партизанским путем.


Ту је преко 200 хектара воћњака и винограда пуно винарија и малих подрума са одличним вином и ракијом, одржава се низ манифестација које окупе пуно света. Пијаћа вода у сеоском водоводу сматра се најздравијом, јер до славина стиже тако што је извршена каптажа фрушкогорских извора, а село има и две јавне часме. Мештани у шали кажу да госте прво напоје вином и ракијом, а после они сами траже воду и мезе. – Током прошле године обављено је чишћење сабирних бунара од песка, па се сада водоснабдевање одвија нормално, као и снабдевање струјом и гасом – истиче Вујасиновић.
– Треба делимично поправити путну инфраструктуру, требало би урадити тротоарску стазу у дужини од око 300 метара до Римокатоличког гробља. Још увек нисмо почели изградњу капеле на сеоском, Православном гробљу (Нештин и Визић једина од 13 села у општини, немају капелу). Израдња касни због нерешених правно-имовинских односа, а МЗ је ту немоћна, па се очекује да локална самоуправи поради на решавању проблема.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
