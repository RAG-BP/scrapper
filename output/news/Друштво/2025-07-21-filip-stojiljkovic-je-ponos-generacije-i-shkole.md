---
title: "Филип Стојиљковић је понос генерације и школе"
date: 2025-07-21
category: Друштво
url: https://backapalankavesti.com/drustvo/sjajne-zvezde-naseg-neba/filip-stojiljkovic-je-ponos-generacije-i-skole/
---

Филип је пример ученика који својим залагањем и скромношћу показује да су праве вредности увек препознате. Током свих осам разреда био је одличан ученик, а његова љубав према знању огледа се у бројним успесима на општинским и окружним такмичењима из више предмета. Посебно се истакао у областима физике, српског језика и биологије, а његов истраживачки дух и жеља за учењем били су инспирација и његовим вршњацима и наставницима.
Поред изузетних резултата, Филип је познат као добар друг, увек спреман да помогне, охрабри и подржи друге. Његова емпатија, култура и ведар дух учинили су да буде омиљен међу ученицима и наставницима.
Филипова будућност несумњиво је светла. Без обзира на то којим ће путем кренути, сигурни смо да ће и даље бити успешан, доследан себи и вредностима које је усвојио током школовања, наводе из школе.

ОШ „Свети Сава“ са поносом испраћа Филипа на ново животно поглавље, уверена да ће његова будућност бити светла и испуњена новим достигнућима. Честитамо му и желимо много успеха у даљем школовању и животу!
