---
title: "Ена Јованов – други Ђак генерације у историји музичке школе"
date: 2025-07-10
category: Друштво
url: https://backapalankavesti.com/drustvo/sjajne-zvezde-naseg-neba/ena-jovanov-drugi-djak-generacije-u-istoriji-muzicke-skole/
---

Ена Јованов је ученица ОШ „Свети Сава“ која ће тек од септембра бити ученик осмог разреда. Музичку школу уписала је годину дана раније и поред тога увек је ишла корак уз корак са свим захтевима који су стављени пред њу, па чак и више од тога.

„Од малена, давала је свој допринос на сваком концерту музичке школе. Као певач, као свирач, па и као водитељ програма концерта. Из клавира је ишла на бројна међународна и републичка такмичења где је њен рад такође препознат и високо оцењен“, рекла је за Бап вести Марија Ајдер, Енина наставница клавира.

„Марљив труд и рад, љубав према музици били су непрекидни током свих шест година Ениног школовања у музичкој школи. У име читавог колектива школе преостаје ми само да јој још једном честитам на огромном успеху и да јој пожелим, да њени квалитети наставе да јој доносе овакве успехе и у даљој будућности, који год пут да изабере“, рекла је за крај разговора Марија Ајдер.
