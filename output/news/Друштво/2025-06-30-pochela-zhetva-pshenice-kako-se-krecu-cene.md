---
title: "Почела жетва пшенице: Како се крећу цене?"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Pixabay
            Први откоси јечма „пали“ су пре неколико дана, а у неким регионима почела је и жетва пшенице. Ратари обилазе своје усеве свесни да је пшеница добро родила, али их као и сваке године брине цена која не прати трошкове улагања. Зато је логично питање да ли ће бити заслужене зараде или ће ратари остати „кратких рукава“, преноси agroklub.rs 

Новац од продаје пшенице је први који долази након јесење и пролећне сетве, због чега ће многи морати да продају бар део рода.
Како је пренела Радио телевизија Војводине, у Срему су произвођачи почели да скидају ране сорте. Генерално стање усева је веома добро, те се овде очекују приноси и до осам тона по хектару. Проблем је, међутим, што тренутна цена хлебног зрна не покрива трошкове производње. Прошле недеље на Продуктној берзански уговори закључени су за пшеницу род 2025. по цени од 19,20 до 20,00 дин/кг без ПДВ-а. Јечмом се трговало по цени од 17,20 до 17,40 дин/кг без ПДВ-а.


Велика улагања, цена ниска
„Улагања у пшеницу су била велика и нећу је продати без минимум 25 динара по килограму, јер не доноси никакву зараду, једва да покрива трошкове“, рекао нам је пољопривредник из Бачке Паланке Стевица Гајић који је јуче (24.06.), почео да жање.


Има око 100 хектара, очекује добар принос, а поседује и сопствено складиште где ће сместити пшеницу и чекати бољу цену.
Срамотно ниска и неприхватљива цена пшенице уочи жетве. Ипак, има места за оптимизам
На парцелама газдинста Папић из Обровца пшеница је засејана на око 40 јутара.


„Одрадили смо све агротехничке мере, уложили смо доста, засејали декларисано семе, прихрањивали усев. Ништа нисмо препустили случају тако да очекујемо добар род, 3,5 до 4 тоне по јутру“, рекао нам је Веселин Папић.
Како додаје, килограм новог рода требао би да кошта од 25 до 26 динара ако је са властитих парцела, али уколико је у питању аренда ни та цена не покрива трошкове. Он ће након жетве род лагеровати, сачекаће минимум месец дана и онда део рода продати.
Ратарима је новац потребан
Многи ратари кажу да им новац тренутно треба, те да је тешко пшеницу чувати и чекати нешто бољу цену. Да је цена изузетно ниска каже нам и Зоран Милишић, ратар из Младенова. Како истиче, без обзира на солидан род, сваки пољопривредни произвођач је на чистом губитку у условима када јој је цена 19 динара.
„Цена од око 30 динара донела би бар неку зараду“, каже он.
Стручњаци објашњавају да нас очекује рекордна жетва хлебног зрна. Очекивани принос је између 5,5 и 6 тона по хектару, што је знатно изнад дугогодишњег просека у земљи. Укупан род требало би да буде између 3,3 и 3,5 милиона тона. Према подацима Републичког завода за статистику (РЗС) у јесењој сетви у 2024. години у Србији је под пшеницом засејано 590.843 ха, а под јечмом 96.369 ха.
Робне резерве откупиће део рода
Подсећамо да ће држава путем Републичке дирекције за робне резерве понудити откуп пшенице по цени од 23.000 динара по тони без ПДВ-а са циљем да се обезбеди подршка произвођађима у условима нестабилног тржишта и смањене тражње. Јавни позив за пријаву количина биће објављен у наредним данима.
Прошле године је откупљивано 30.000 тона (по 24,00 дин/кг без ПДВ-а). За 2023. годину количина је била 50.000 тона (по 25,00 дин/кг без ПДВ-а), за 2022. годину количина је била 131.000 тона (по 40,00 дин/кг, са ПДВ-ом).

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
