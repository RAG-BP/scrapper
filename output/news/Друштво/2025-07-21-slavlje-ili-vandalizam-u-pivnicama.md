---
title: "Славље или вандализам у Пивницама?"
date: 2025-07-21
category: Друштво
url: https://backapalankavesti.com/drustvo/aktuelno/slavlje-ili-vandalizam-u-pivnicama/
---

Тако је у Пивницама јутро освануло са непријатним призором. У ноћи између 12. и 13. јуна, у центру села префарбан је натпис „Пивнице“, црном бојом. Такође, део зида некадашње трафике прекречен је истом бојом, док је на супротној страни освануо натпис „ПФК“ исписан великим, црним словима.

За сада није познато ко стоји иза овог чина, а питање које се намеће, јесте, где је граница између страсти и вандализма и да ли друштво, уместо да негује спортски дух, све више толерише понашање које прераста у насиље и вандализам под изговором навијачке страсти?

Остаје само да се види, хоће ли неко преузети одговорност за овакво скрнављење јавне имовине.
