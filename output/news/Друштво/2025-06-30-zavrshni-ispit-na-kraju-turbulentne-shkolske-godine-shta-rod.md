---
title: "Завршни испит на крају турбулентне школске године: Шта родитељи и матуранти треба да знају?"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Упркос турбулентној школској години, осим пет дана више за припрему, не треба очекивати никакве промене, пише РТС. Марија Крнета из Министарства просвете указује да је ова генерација на пробни тестовима из математике имала боље резултате него претходна.

„Ученицима су, осим збирки задатака објављених почетком године, доступни и додатни материјали за припрему, попут оних у е-вежбаоници или снимљених часова на РТС Планети“, подсећа Крнета.
Марија Крнета из Министарства просвете указује да питања на тестовима обухватају укупно осмогодишње образовање, дакле, не само претходну годину.


„Оно што је интересантно за ову генерацију, пробни завршни испит је показао да су ученици математику урадили боље, ова генерација ученика урадила је математику боље него прошлогодишња“, истакла је Крнета.


Указала је да то, иначе, корелира са резултатима ученика на пријемном испиту за специјализовано одељење рачунарства и информатике, где се такође полаже математика.
„Пробни (тест) је урадила цела генерација боље. Радили су сви истог дана и ти тестови су били мерљиви и упоредиви на нивоу система. Тако да претпостављам да смо добили генерацију која је у односу на прошлогодишњу боља у математичкој писмености и решавању проблема“, објаснила је Крнета.


Додатних пет дана за припрему
И ове године ће основци прво полагати пријемни испит из математике, затим српског, и последњи дан из изборног предмета. Поручила је осмацима да сви у Србији имају додатних пет дана за припрему и обнову градива због продужетка школског календара.
„Настава је у скоро свим основним школама већ практично надокнађена. Мислим да ће у две школе бити продужена пет дана“, указује Марија Крнета.
Подсећа и да су ученицима доступни додатни материјали за припрему, попут оних у е-вежбаоници.
„Где могу врло брзо и за њихов узраст веома пријемчиво да раде задатке из српског, односно матерњег језика, из математике и из изабраног предмета“, додаје Крнета.
Поред тога, доступни су им и снимљени часови који могу да се пронађу на дигиталној платформи РТС Планета. Збирке задатака за припрему завршног испита објављене су почетком године и Крнета напомиње да су то, у принципу, увек слични задаци.
„Оно што је најважније јесте њихов осећај сигурности и важности овог теста на крају основног образовања, даље професионалне оријентације и уписи у жељену средњу школу“, објашњава Крнета.
Довољно времена да се обнови најважније
Истакла је да има довољно времена да се обнове најважније ствари до почетка пријемних испита.
„Функција пробног завршног испита у свим основним школама јесте да сваки ученик добије повратну информацију о ономе шта зна, шта не зна, у шта је сигуран и да има времена да поправи оно где није показао одређено жељено постигнуће“, истакла је представница Министарства просвете.
Напомиње да свака основна школа обрађује податке са завршног испита, па предметни наставници форсирају оне делове градива који су се показали као слабији.
Приликом полагања завршних испита посебно је важно стрпљење, а досадашње искуство показују да малим матурантима теже пада тест из матерњег језика. Крнета упозорава да много ученика просторију у којој се одржава испит напусти знатно пре истека времена.
„Тест траје два сата, не треба да се изађе после пола сата, да се схвати олако и брзо. Мислим да је то чак корелирало са тим да су тест из српског језика брзо напуштали ученици, што ће рећи, нису довољно пажње посветили читању, разумевању прочитаног и онда одговарању на одређену инструкцију“, објаснила је представница Министарства просвете.
Распореди коначних резултата пријемних испита биће окачен на огласним таблама у свим основним школама 05. јула.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
