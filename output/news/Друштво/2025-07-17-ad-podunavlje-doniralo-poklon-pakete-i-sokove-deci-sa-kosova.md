---
title: "АД Подунавље донирало поклон пакете и сокове деци са Косова"
date: 2025-07-17
category: Друштво
url: https://backapalankavesti.com/drustvo/privreda/ad-podunavlje-doniralo-poklon-pakete-i-sokove-deci-sa-kosova/
---

„Компанија АД Подунавље је са великим задовољством донирала поклон пакете, као и пакете сокова и воде деци са Косова. Ова иницијатива део је наше континуиране посвећености пружању помоћи онима којима је најпотребнија, посебно најмлађима који су наша будућност. Свесни да је сваки допринос важан, позивамо и друге компаније, организације и појединце да се придруже овој племенитој мисији. Заједно можемо омогућити деци са Косова да осећају подршку и љубазност, и пружити им бољу и светлију будућност“, наводе из компаније АД Подунавље.

Компанија АД Подунавље позива све да им се придруже у овој хуманитарној акцији и донирају колико могу.

„Солидарност је кључ, заједно стварамо бољи свет“, навели су из компаније АД Подунавље.
