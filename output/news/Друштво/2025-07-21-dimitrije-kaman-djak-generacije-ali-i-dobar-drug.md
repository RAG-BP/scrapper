---
title: "Димитрије Каман – Ђак генерације, али и добар друг"
date: 2025-07-21
category: Друштво
url: https://backapalankavesti.com/drustvo/sjajne-zvezde-naseg-neba/dimitrije-kaman-djak-generacije-ali-i-dobar-drug/
---

У Основној школи „Здравко Челар“ у Челареву, ову ласкаву али и заслужену титулу понео је ученик 8/1, Димитрије Каман.

„Димитрије Каман, ученик генерације за школску 2024/25. годину, показао је током осам година школовања знање, труд и упорност. Учествовао је на многобројним такмичењима и освојио значајна признања за своју школу. Радо се одазивао на активности које су организоване у школи попут школских приредби у којима је глумио и водио програм. Имао је добар однос са наставницима, запосленима у школи и својим другарима. Вршњаци су га препознавали по добрим шалама, спремности да се избори за интерес одељења, али и да помогне појединцима“, овако су свог Димитрија описали другови из школе, Маша Антуновић и Милош Галоња који су представици Ђачког парламента.
