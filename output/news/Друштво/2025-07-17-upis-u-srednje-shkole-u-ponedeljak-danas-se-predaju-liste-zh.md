---
title: "Упис у средње школе у понедељак, данас се предају листе жеља за преостала места"
date: 2025-07-17
category: Друштво
url: https://backapalankavesti.com/drustvo/obrazovanje/upis-u-srednje-skole-u-ponedeljak-danas-se-predaju-liste-zelja-za-preostala-mesta/
---

У првом кругу распоређено је 57.628 ученика, саопштило је Министарство просвете.

У једну од прве три жеље распоређено је 83,63 одсто ученика. По првом опредељењу распоређено је њих 36.115, по другом 7.963, а по трећем 4.116 ученика.

Нераспоређени ученици, њих 1.125, данас, 5. јула, могу да се у другом кругу определе за преостала слободна места. Они до 15 часова могу попунити и предати листе жеља електронским путем или непосредно у школи. У четворогодишњим профилима преостала су 8.182 места, а у трогодишњим 4.308.

У недељу, 6. јула, биће објављен коначан распоред ученика по школама.

Ученици који из здравствених и објективних разлога нису полагали завршни испит у јунском року моћи ће то да ураде 13, 14. и 15. августа.
