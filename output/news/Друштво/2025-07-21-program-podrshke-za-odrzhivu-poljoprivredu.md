---
title: "Програм подршке за одрживу пољопривреду"
date: 2025-07-21
category: Друштво
url: https://backapalankavesti.com/drustvo/poljoprivreda-drustvo/program-podrske-za-odrzivu-poljoprivredu/
---

Они се позивају да се пријаве за учешће у програму подршке, а у оквиру пројекта „Снага грађанског учешћа за одрживу пољопривреду у Србији“, који финансира Европска унија.

Сврха програма је оснаживање организација за активно промовисање одрживе пољопривреде, као и информисање и едукацију пољопривредника и потрошача о њеним предностима.

Програм подршке за изабране организације обухвата јачање капацитета кроз специјализовану обуку на онлајн платформи за учење, могућност добијања бесповратне финансијске подршке у максималном износу до 10.000 евра за спровођење пројеката који промовишу одрживу пољопривреду, као и менторску подршку за управљање и примену одобрених пројектних иницијатива.

Право учешћа имају удружења пољопривредника, локалне акционе групе, савези и кластери удружења, задружни савези, удружења жена на селу и друге организације програмски усмерене ка пољопривредницима.

Позив је отворен за организације са територије статистичких региона Војводине, Шумадије и западне Србије, јужне и источне Србије.

Рок за пријављивање је 3. август 2025. године.

Током трајања конкурса биће одржана и онлајн инфо сесија која ће омогућити заинтересованима да добију више информација о самом конкурсу, попуњавању пријаве и другим појединостима

Инфо сесија ће бити одржана 1. јула од 13 часова путем Zoom платформе.
