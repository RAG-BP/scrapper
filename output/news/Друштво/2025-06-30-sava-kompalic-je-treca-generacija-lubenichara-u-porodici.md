---
title: "Сава Компалић је трећа генерација лубеничара у породици"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: agrosaveti.rs
            Сава Компалић из Дероња крај Оџака освојио је награду за најбоље пољопривредно газдинство у области повртарства на недавно одржаном Пољопривредном сајму у Новом Саду, пише Агроклуб.  Овај успешни, млади произвођач, на површини од 12 хектара гаји лубенице по најсавременијем Глобал GAP систему.

Причу о породичној традицији вишедеценијског узгоја лубенице и награди коју је освојио радо је поделио са нама.
„Лубеницу је 1965. године почео да гаји деда, па отац и сада ја. Производња је из калема, и у етапама, па већ крајем јуна имамо прве зреле плодове, све до септембра“, почиње он причу за Агроклуб.


У узгоју лубеница помажу му како породично искуство, тако и сопствено знање – завршио је студије на Пољопривредном факултету у Новом Саду и члан је Удружења Пољопривредници нове генерације.


Семе набавља и са Тајланда
Припреме за производњу ове повртарске културе почињу током зимских месеци када се набављају семена, углавном из Холандије, Швајцарске и са Тајланда. У фебруару креће производња расада, па калемљење које траје све до краја маја.


„Лубеница најпре 35 дана проведе у ниским тунелима на њиви како би била заштићена од ниских температура и неповољних временских услова. Тиме се омогућава да њен почетни раст и развој протекне несметано“, истиче он и додаје да се након месец дана скида фолија и лубеница свој развој наставља на потпуно отвореном пољу.
Први плодови, због хладнијих пролећних дана, стижу ове сезоне две недеље касније него што је то био случај прошле године. Иако су биле заштићене фолијом, ниже температуре су свакако успориле њихов раст.
„Прву бербу очекујемо почетком јула месеца. Није лако наћи раднике, јер у Дероњама и околини има доста лубеничара.“
Важан је сигуран пласман
Од изузетне важности је, каже, имати сигуран пласман, јер је улагање у производњу лубенице веома скупо. Поготово ове године када је цена агрорепроматеријала, хемијских препарата, семена, али и радне снаге знатно скочила.
Поред сезонских радника, читава породица Компалић је укључена у радне обавезе на њиви и ван ње, јер су изазови у пољопривреди велики и често непредвидиви.
„Највећи изазов су високе температуре које се очекују крајем јуна и током јула месеца када треба одржати лубеницу, да не сазри превремено, али и натерати врежу да заштити свој плод“, објашњава наш саговорник и додаје да се тада заправо показује да ли је неко стручан или није.
У Кини за успешнији узгој стављају камење на лубенице – знате ли зашто?
С обзиром на то да биљке нису у могућности да усвајају хранива из земљишта када владају високе температуре јако је тешко снизити температуру земљишта у тим мометима.
„Наводњавањем и додавањем микроелемената подстиче се усвајање есенцијалних макроелемената при чему се биљка даље развија. Чињеница је да она на температури од 40 степени нажалост зауставља свој раст и јако је тешко у моменту када гори и небо и земља натерати је да усваја хранива.“

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
