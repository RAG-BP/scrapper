---
title: "Матуранти ОШ „Жарко Зрењанин“ из Обровца обележили крај школског поглавља"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

У суботу, (07.06.) у Основној школи „Жарко Зрењанин“ у Обровцу одржана је свечаност поводом завршетка осмог разреда. У Обровцу се у суботу догодила прича о љубави, заједништву и несебичности. 

Матуранти Основне школе „Жарко Зрењанин“ из Обровца овог јуна обележили су крај једног важног поглавља у свом одрастању. Они су се окупили испред школе, где је у 19 часова започела свечана додела диплома. Разредна старешина се у краћем, али веома искреном обраћању, захвалила ученицима на протеклим годинама заједничког рада, као и присутним гостима на подршци, након чега су уручене дипломе ученицима који су се истакли у различитим областима. Директор школе уручио је признање ђаку генерације Теодори Савин.
Након школске церемоније, ученици су се упутили у ресторан где им је организована прослава. Оно што ову прославу чини посебном јесте чињеница да су је у потпуности организовали родитељи без икаквих интереса, етикетирања и подела. Одушевљење деце и појединих наставника било је најбоља потврда да је мисија родитеља успела. Родитељи су били њихов ветар у леђа, тиха снага из сенке која је бринула да овај дан протекне достојанствено, радосно и безбрижно.


У име свих родитеља, упућује се срдачна захвалност дивним људима и фирмама који су помогли да овај догађај буде реализован као и Месној заједници Обровац, који су својом подршком омогућили да деца добију испраћај какав заслужују, навели су родитељи.


Драга децо чувајте осмехе са ове вечери, јер су настали из љубави оних који вас највише воле. Идите даље храбро, са вером у себе и у људе. Не заборавите ко сте, одакле долазите и колико сте важни. Нека сваки ваш корак буде сигуран, свака препрека савладана, и сваки нови почетак испуњен поносом. Где год да кренете, знајте да иза себе имате људе који вас безусловно подржавају.
„Хвала вам на осмесима и задовољству наше деце. Драга наша децо, ви сте наше светло! Идите даље поносно, уздигнуте главе, знајући да сте вољени и подржани — увек.“, поручују родитељи.


Браво за родитеље ове сјајне деце. Да сви будемо као они, тиха подршка, сигурна лука и ветар у леђа када је најпотребнији.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
