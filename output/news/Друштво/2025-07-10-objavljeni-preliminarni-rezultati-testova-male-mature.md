---
title: "Објављени прелиминарни резултати тестова мале матуре"
date: 2025-07-10
category: Друштво
url: https://backapalankavesti.com/drustvo/obrazovanje/objavljeni-preliminarni-rezultati-testova-male-mature/
---

Ту свакако није крај, јер ће 30. јуна, након жалби бити објављени коначни резултати тестова. Потом следи попуњавање листе жеља почеком јула, расподела по школама, и на крају упис. Цео процес завршава се тек 5. односно 7. јула! Доносимо вам детаљно појашњено све из календара мале матуре.

Подсетимо, ученици осмих разреда полагали су 23, 24. и 25. јуна тестове мале матуре. Прво су 23. јуна полагали тест из српског језика, 24. јуна тест из математике, а 25. јуна тест из предмета по избору.

Ипак, после полагања завршног испита, пред малим матурантима је тек доста обавеза и одлука од којих им зависи даље школовање. Ево шта је важно да знате.

1. Прелиминарни резултати

Прелиминарни резултати мале матуре објављени су данас, иако је према календару мале матуре то требало да буде сутра, 27. јуна на сајту Моја средња школа.

2. Приговори на прелиминарне резултате

Сви они који имају примедбе на број бодова могу сутра (петак, 27. јун) од 8 до 15 часова уложити приговор на прелиминарне резултате мале матуре у електронској форми или непосредно у школи.

Достављање одговора првостепене комисије на приговоре ученика на прелиминарне резултате завршног испита обавиће се такође сутра од 16 сати, па до 8 сати у суботу 28. јуна

У суботу, 29. јуна од 8 до 15 часова према календару активности у току је пријем приговора ученика на прелиминарне резултате завршног испита електронским путем и непосредно у основној школи – за другостепену комисију.

Такође у недељу, али после 16 часова омогућено достављање одговора другостепене комисије на приговоре ученика на прелиминарне резултате завршног испита (електронским путем и непосредно у основној школи).

3. Коначни резултати мале матуре

Објављивање коначних резултата завршног испита, односно мале матуре биће у уторак 30. јуна до 8 сати ујутру. Истог дана обавља се упис у музичке и балетске школе.

4. Попуњавање листе жеља

Попуњавање листе жеља обавља се електронским путем и непосредно, доласком у школу, током целог уторка (1. јул) од 8 ујутру па до среде (3. јула) до 15 часова.

5. Провера листе жеља

Провера тачности листе (жеља) од стране ученика у основним школама електронским путем и непосредно у школи одвијаће се у четвртак (3. јула).

6. Приговор на листе жеља

Истог дана (3. јул) одвија се пријем приговора ученика на изражене листе жеља и уносе се исправке непосредно у школи.

7. Коначна листа жеља

Објављивање коначне листе жеља ученика биће у петка (4. јул) када је могућа и њена провера на званичном сајту.

8. Коначни резултати расподеле по школама

Кључни дан за будуће средњошколце биће субота, 5. јул јер ће тада до 8 сати ујутру бити објављени коначни резултати расподеле по школама и образовним профилима у средњим школама за први уписни круг.

9. Други круг уписа

Такође 5. јула, биће објављена и преостала слободна места за упис у другом кругу.

10. Листа жеља за други уписни круг

Ученици ће исто 5. јула од осам ујутру до три сата после подне моћи да попуне и предају листе опредељења за други уписни круг, што се може урадити електронским путем или непосредно у школи.

11. Објављивање распореда ученика за други уписни круг

У недељу (6. јул) биће објављен коначни распоред коначног распореда ученика по школама у другом уписном кругу.

12. Пријава за упис

У понедељак (7. јул) од осам ујутру, па до уторка (8. јул) до три сата после подне омогућено је подношење пријава за упис ученика у средње школе електронским путем, након првог и другог уписног круга.

За оне који више воле традиционални приступ, 7. и 8. јула исто од осам ујутру до три сата после подне, могуће је подношење пријава за први уписни круг непосредно у школама, осим за упис у музичке и балетске школе.

13. Завршни уписни рокови

У понедељак 7. јула биће објављена преостала слободна места након другог уписног круга, до осам сати ујутру. Истог дана, од осам ујутру до три сата после подне ученици ће имати прилику да поднесу пријаве за упис у средње школе за други уписни круг непосредно у школама, осим за упис у музичке и балетске школе.

Календар за други круг уписа

Пријављивање и распоређивање, у школским управама, ванредних ученика старијих од 17 година за упис у средњу школу 19. август – 22. август.
