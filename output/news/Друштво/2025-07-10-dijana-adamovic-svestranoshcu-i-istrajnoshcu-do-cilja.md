---
title: "Дијана Адамовић – свестраношћу и истрајношћу до циља"
date: 2025-07-10
category: Друштво
url: https://backapalankavesti.com/drustvo/sjajne-zvezde-naseg-neba/dijana-adamovic-svestranoscu-i-istrajnoscu-do-cilja/
---

Дијана Адамовић, ученица 8/1 је изабарана за Ђака генерације у овој школи за школску 2024/25. годину.

„Дијана се доселила из Суботице у 4. разреду, али тај изазов јој није сметао да буде прихваћена у новој средини. Ученица се истакла у различитим областима. Носилац је 4 дипломе „Доситеј Обрадовић“ из следећих предмета: биологија, енглески језик, музичка култура и ликовна култура, као и дипломе за освојено 3. место на општинском
такмичењу из биологије. Поред одличног успеха током школовања показала је интересовање за учешће у разним школским и ваншколским активностима и другим видовима културног и друштвеног живота школе и локалне заједнице. Активан је члан ученичког парламента. Врло је истрајна у ономе што зацрта себи као циљ. Дијана је освојила прву награду на Школовизији и активан је члан КУД-а „Др Младен Стојановић“ из Младенова. Вредна, свестрана и упорна, углавном је била иницијатор дешавања. Желела би да упише медицинску школу. Честитамо Дијани и желимо јој пуно успеха у будућем школовању и животу“, наводе из ОШ „Бранко Ћопић“ из Младенова.
