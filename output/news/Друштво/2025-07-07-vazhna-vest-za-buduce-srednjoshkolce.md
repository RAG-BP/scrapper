---
title: "Важна вест за будуће средњошколце"
date: 2025-07-07
category: Друштво
url: https://backapalankavesti.com/drustvo/obrazovanje/vazna-vest-za-buduce-srednjoskolce/
---

На порталу Моја средња школа, у секцији Подршка/Упутства постављено је упутство у видео-формату које објашњава начин распоређивања ученика у средње школе, на основу поднетих листа опредељења. Ту се налази и текстулано упутство у ПДФ формату у коме је објашњен поступак попуњавања и подношења листе опредељења преко јавног портала. У овом текстуалном упутство корак по корак приказан је начин попуњавања и подношења листе жеља електронским путем.

Коначни резултати завршног испита за осмаке – малу матуру, објављени су на јавном порталу Моја средња школа. Ученици и родитељи резултате могу проверити уношењем Јединственог образовног броја и лозинке коју су добили у школи.

На порталу је, у секцији Подршка/Упутства, доступно видео-упутство које детаљно објашњава како се врши распоређивање ученика у средње школе, на основу поднетих листа опредељења.

Укратко, кандидат који је стекао услов да конкурише за упис у средњу школу у својству редовног ученика, подноси листу исказаних опредељења за даље школовање (листу жеља). Листу опредељења могуће је, како смо невели, поднети на два начина: електронски, преко јавног портала МСШ (Моја средња школа) или непосредно у матичној школи ученика.
