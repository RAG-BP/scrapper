---
title: "Двадесет и две године постојања Клуба класичне гитаре „Акорд“ – Гала вече"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – У четвртак (26.06.), у башти Народне библиотеке „Вељко Петровић“ са наступом садашњих и бивших, заслужних чланова, као и гостију пријатеља ККГ „Акорд“ завршена је прослава 22 године од оснивања клуба.

Први наступ пред публиком имала је Емануела Балаж из Гложана, док су уз Марка Шалића наступили Јелена Чапанда, једна од понајбољих чланова и лауреат на такмичењима покрајинског ранга, затим је своје завидно умеће на гитари показао и Стефан Менчик.
Бивши чланови Милана Алиђукић из нашег града и Ђорђе Вуковић из Бача отпевали су неке добро познате песме. Музички гости су још били певачи Дарко Керавица и Бранко Арваи, потом једна весела група певача „5 шешира” из Челарева, под вођством Драгољуба Ступара Баје, басисте групе „Скок 77“ а вече је затворио једном познатом баладом са приморја, Don Kostello.


Пет шешира
Драгољуб Ступар Баја је за БАП вести открио како је настала весела група певача из комшијског Челарева.
„Волим са друштвом да седнем код једне наше пријатељице Милене, ставимо шешире на главу, свирамо, певамо и забавимо се. Ту је још и моја супруга Марина, две другарице, већ поменута Милена и Тања, као и мој друг Жељко. Марку Шалићу смо се свидели и позвао нас је да учествујемо на обележавању 22 године постојања његове школе „Акорд“. Свирали смо вечерас песме од Црвене Јабуке, Сеада Мемића Вајте и од Ману Чала „Ла вита томбола – Живот је лутрија“, рекао је Баја.
Баја је на крају открио, да „Скок 77“ још увек постоји, већ 48 година и планирају да последње суботе у години, можда догодине одрже већ традиционални концерт.


На крају обележавања годишњице Клуба класичне гитаре „Акорд“, Марко Шалић је рекао:
„За протекле 22 године ме је више мотивисало да Акорд опстане него да напредује. Култура је нешто што је јако занемарено у 21. веку и самим тим постоји потреба да се покажу они који се још баве културом. Кроз наш клуб је прошло неколико стотина чланова за овај период, углавном гитариста, али и вокала, бубњара и клавијатуриста. У највеће успехе Акорда убрајам разноврсност у деловању од редовног учешћа на такмичењу Војвођанског фестивала класичне гитаре, до концерта поп-рок, џез и етно музике, од првих корака стотине деце до професионалних академских музичара. Једна од карактеристика Акордових концерата је спонтаност и „домаћа атмосфера“ која влада на бини, тако је уз договорен наступ „Пет шешира“, током манифестације склопљен договор са екипом из Челарева да их појача ритам секција коју су чинили Јосип Томанчек и Никола Абут, а ја сам им се придружио на гитари у последњој песми.“
Стални гости на манифестацијама „Акорда“ били су и песници из КК „Дис“ Ненад Неша Живков, Зорана Радаковић, Слободан Мићић и Милан Жутковић. А одабране стихове Васка Попе је говорила Тамара Јожић. Све у свему, у необично топлој вечери, присуствовали смо необичној манифестацији коју се усуђујемо назвати Гала вече.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
