---
title: "Основци из Бачке Паланке и Пивница заједно на наградној екскурзији"
date: 2025-07-07
category: Друштво
url: https://backapalankavesti.com/drustvo/obrazovanje/osnovci-iz-backe-palanke-i-pivnica-zajedno-na-nagradnoj-ekskurziji/
---

Екскурзија је организована као подстицај за њихов труд, ангажовање и активизам у очувању животне средине. Основни циљ екскурзије био је подизање свести ученика о значају очувања природе, развијање еколошке одговорности и стицање нових знања кроз практичан рад и посматрање.

Током једнодневног излета, ученици су имали прилику да посете Обедску бару, један од најзначајнијих резервата природе у Србији и најстарији у Европи. Упознали су се са разноврсним биљним и животињским светом и сазнали колико су мочварна подручја важна за очување биодиверзитета и климатску стабилност.

Затим су обишли Келтско село, где су се упознали са начином живота старих Келта, њиховом културом и односом према природи, а резултат ове активности огледао се у томе што су ученици критички посматрали начин живота у прошлости и упоређивали га са савременим начинима становања и производње.

На крају, ученици су посетили и ЗОО врт у Инђији, где су могли да виде бројне врсте животиња.
