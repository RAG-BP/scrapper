---
title: "Душан Феђвер – понос ОШ „Милета Протић“ из Товаришева"
date: 2025-07-10
category: Друштво
url: https://backapalankavesti.com/drustvo/sjajne-zvezde-naseg-neba/dusan-fedjver-ponos-os-mileta-protic-iz-tovariseva/
---

„Носилац је дипломе „Вук Караџић“ и диплома „Доситеј Обрадовић“ из технике и технологије, саобраћаја, биологије, географије и српског језика и књижевности. Душан је показао изузетно знање током осмогодишњег школовања и истакао се успесима на општинским и окружним такмичењима из биологије и географије. Наставници за Душана имају само речи хвале јер је поред беспрекорне доследности у раду и учењу, својим лепим васпитањем и културом исказао вредности које заслужују поштовање. Желимо Душану сву срећу у будућем школовању и животу, да настави једнаким снагама на свом путу стицања знања и успеха“, рекли су за Бап вести из ОШ „Милета Протић“ за свог овогодишњег Ђака генерације, Душана Феђвера.
