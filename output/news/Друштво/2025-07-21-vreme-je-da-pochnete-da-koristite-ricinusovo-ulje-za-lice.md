---
title: "Време је да почнете да користите рицинусово уље за лице"
date: 2025-07-21
category: Друштво
url: https://backapalankavesti.com/zanimljivosti/zenski-kutak/ricinusovo-ulje-za-lice/
---

Природа крије многа решења за проблеме које имамо са здрављем, косом и кожом, само их треба знати искористити. Једно такво чудесно решење из природе долази нам у виду рицинусовог уља.

Сад ћете можда помислити како смо скренули с ума. Зар се оно рицинусово уље не користи као лаксатив? Истина је, то му је познатија, традиционална примена. Међутим, свет козметике и неге коже и косе је полудео за овим уљем.

Осим што је добро за негу коже, рицинусово уље за лице може вам решити и неке медицинске проблеме са кожом, попут акни, бора и других неправилности.
Рицинусово уље за лице је потпуно природно
Укратко, рицинусово уље добија се цеђењем семена биљке рицинуса. Биљка се пореклом везује за Африку, Јужну Америку и Индију, међутим, данас је има и на овим просторима.

Премда је природно и безбедно, ово уље није јестиво, па га можете користити само за спољашњу употребу.

Рицинусово уље се користи већ преко 4000 година и премда му је намена била разноврсна, његова дејства на проблеме са кожом лица нарочито су истицана. Неки историчари тврде да га је користила и сама Клеопатра!

Само уље је густо и прозирно је, мада му нијанса благо вуче на жуто. Готово све своје одлике рицинусово уље дугује рицинолеичној киселини, која се убраја у незасићене омега-9 масне киселине. Поред ње, рицинусово уље садржи и мноштво других масних киселина.

Управо због њих, рицинусово уље има благотворно дејство на кожу лица, јер повећава апсорпцију коже и бори се против бактерија и микроба. Притом, рицинусово уље за лице помаже и у случају следећих стања:

Данас се рицинусово уље сматра релативно безбедним, па се често може пронаћи као састојак сапуна, крема, уља за масажу и других козметичких препарата. Број људи који пријављују неке споредне ефекте када су користили рицинусово уље за лице је релативно мали, мада се неки могу јавити, најчешће у виду осипа.

Уколико вам ово уље не прија, плашите се да вашем масном лицу не треба још масноће, а баш желите да се решите бора на лицу, онда пробајте оно што је Александра пробала. Она је имала боре око очију и усана, подочњаке и флеке од сунца на лицу. Међутим, успела је потпуно природно да реши све своје проблеме са лицем, боре и флеке су ишчезле и сада јој је лице невероватно чисто. Прочитајте њено искуство. Налази се на овом линку: хттпс://минутзамене.цом/како-сам-обрисала-боре-и-све-знакове-старења-са-лица/

Уколико већ нисте, можда је сада право време да испробате рицинусово уље за лице. Ево на које вам све начине може бити корисно.

За оне који немају већих проблема са кожом, оно може служити као добро средство неге. Ако укључите рицинусово уље у редовну негу лица, кожа ће вам бити глатка, мекша и изгледаће млађе јер јој састојци из рицинусовог уља дају младалачку пуноћу и волумен.

Масне киселине из рицинусовог уља лако продиру у дубље слојеве коже и влаже је, и помажу апсорпцију воде. Тиме се обезбеђује неопходна хидратација кожи лица. Пошто оно садржи доста триглицерида, рицинусово уље се препоручује нарочито особама које имају суву кожу лица.

Све што вам је потребно јесте да једном дневно, након што сте очистили кожу лица утрљате пар капи рицинусовог уља у кожу лаганим покретима. Још боље, умасирајте га, користећу неку техинку масаже лица као што је Зоган масажа.

Уље рицинуса се може користити и за чишћење коже. Како садржи антибактеријска својства, оно може ефикасно ишчистити поре и вишак себума и бактерија у њима. Ово се постиже захваљујући ундецелинској киселини која служи за дезинфекцију.

Покушајте да пред спавање умасирате мало више рицинусовог уља у лице, а потом сперете вишак сапуном и водом.

Уз помоћ рицинусовог уља за лице можете и смањити надутост (на пример у случају да имате подочњаке), поспешити здравље своје коже или чак уједначити тен , јер рицинусово уље поспешује регенерацију коже.

Уколико вам је кожа упаљена, рицинусово уље за лице је спас
У случају да кожа пролази кроз било какву упалу или иритацију, рицинусово уље за лице вам може помоћи да смирите реакцију.

Узмите штапић за уши, или намотајте мало вате на чачкалицу или шибицу. Потпм вату потопите у рицинусово уље, па га обилато нанесите на упаљено подручје коже.

Оставите рицинусово уље да одстоји на кожи око сат времена, па га затим исперите. Кожа се смирује, испробано.

Радоваће вас да чујете да рицинусово уље за лице може бити природан начин да својој кожи пружите свакодневни фаце лифтинг.

Уколико желите да успорите старење, користите га свакодневно. Нарочито га наносите на подручја на којима се најпре јављају боре и знакови старења. Активне супстанце у рицинусовом уљу подстичу производњу колагена и еластина у кожи.

Рицинусово уље обезбеђује кожи лица младалачки изглед, а најбоље од свега је што га можете користити и на осетљивим подручјима, на пример око очију. Дакле, збогом, боре око очију. Можда вас ово неће потпуно спасити старења, али ће барем одложити појаву првих финих бора.

Ово чудесно уље вам може помоћи и да ублажите боре око усана, али и боре на врату и деколтеу. Заиста, понекад се чини да нема на шта рицинусово уље не делује!

У корист кожи иде и то што рицинусово уље садржи мноштво антиоксиданата који се боре против слободних радикала и спречавају их да оштете кожу лица. Кожа које се дочепају слободни радикали брже стари. Међутим, рицинусово уље им ефикасно стаје на пут.

Још један од најчешћих проблема са кожом су и разне врсте бубуљица. Било да се ради о упаљеним бубуљицама на лицу или поткожним бубуљицама, рицинусово уље за лице вам може помоћи да их се решите.

Иако на први поглед није нарочито логично наносити неко додатно уље на већ ионако масну кожу, у овом случају, то би могао бити рецепт за оздрављење. Рицинусово уље није као друга уља за лице и нема опасности да ће додатно зачепити поре.

Управо напротив, уље рицинуса за лице може вам помоћи да очистите поре од бактерија и микроба. Штавише, оно се на кожи понаша као штит, те одбија све спољашње микробе и спречава раст бактерија које могу погоршати стање са акнама.

Ово уље смањује и упале, па тако може отклонити црвенило на лицу које изазивају акне.

А уколико вам ово није довољно, рицинусово уље за лице једнако је ефикасно и против митисера. Како се и они, технички, убрајају у акне, рицинусово уље спречава њихов настанак, па тако и настанак бубуљица.

Ово уље није комедогено, па је потпуно безбедно користити га и превентивно.

Покушајте следеће: пре него што пођете на спавање, очистите темељно лице обичним сапуном (чак вам неће бити потребни ни производи који циљано делују на бубуљице након неког времена). Користите топлу воду, како би се поре што боље отвориле.

Умасирајте неколико капи рицинусовог уља у кожу лица. За масажу користите врхове прстију. Лаганим, кружним покретима масирајте лице док кожа не упије уље.

Нека рицинусово уље остане на лицу преко ноћи. На тај начин, оно поспешује регенерацију ћелија коже лица, а дубински делује и на акне и њихов узрок.

Ујутру оперите лице, али овог пута хладном водом. Будите стрпљиви и пре него што се осврнете, видећете прве резултате.

Уколико нисте на време сазнали за рицинусово уље за лице, па сте бубуљице лечили на друге начине, могуће је да су вам на лицу остали ожиљци од акни.

Генерално, на лицу се могу појавити различити ожиљци (неки чак и од спољашњих повреда), али и флеке и печати. Може доћи и до дисколорације, односно промена у пигменту, из различитих разлога.

Захваљујући својим састојцима, а пре свега масним киселинама, ово уље продире у дубље слојеве коже где подстиче раст новог ткива, док старо и оштећено ткиво гура ка површинском слоју коже. Сличан процес се одвија и са флекама.

На овај начин, ожиљци и флеке бледе. Ипак, не очекујте да избледе преко ноћи. Пошто се ради о озбиљнијим проблемима који су оставили дубљи траг на кожи, требаће мало више времена да се кожа консолидује.

Кључ успеха је да будете упорни и да рицинусово уље за лице користите редовно. Наносите га на рану или ожиљак и до два пута дневно.

Такође, уколико патите од промена у пигментацији коже лица, рицинусово уље вам може помоћи. Омега-3 масне киселине из рицинусовог уља имају способност да смање пигментацију, док истовремено подстичу кожу лица да се сама обнавља изнутра.

Тен се уједначава, а промене се, мало по мало, бришу са вашег лица.

У последње време, стручњаци који покушавају да традиционалну козметику потпуно замене алтернативном и природном козметиком, истичу значај рицинусовог уља за кожу када је сунчање у питању.

Мада се често помиње да рицинусово уље помаже кожи да брже потамни, то је само заблуда. Рицинусово уље по својој природи има заштитни фактор (и то отприлике 6), па му је улога пре да заштити кожу од сунца него ли да га привуче.

Иако вам само рицинусово уље неће бити довољно за безбедно сунчање (да бисте се сачували сунчевих УВ зрака који штете кожи, требаће вам СП фактор од минимум 20-30), оно може бити од помоћи када са сунчањем претерате.

Како смо већ рекли да рицинусово уље смањује упале, оно вам може бити згодно решење за опекотине од сунца. Било лети или зими, често наше лице зна да буде превише изложено сунцу и да добије блаже или јаче опекотине.

Рицинусово уље можете користити да ублажите бол од опекотина, нарочито на осетљивим деловима лица. Такође, оно може и санирати последице опекотина од сунца, какво је на пример перутање и љуштење коже након што опекотина зарасте.

Премда коришћење било ког природног уља није баш виша математика, није лоше да чујете искуства људи који су већ користили рицинусово уље за лице. На тај начин, знаћете шта најбоље делује, ако ништа друго.

Прво што се показало у пракси јесте да је боље не користити рицинусово уље у својој природној форми. Нанесете ли рицинусово уље на лице у природној форми, кожи ће требати више времена да га упије.

Због тога је боље разредити ово уље, кажу искуства. Тиме не одузимате ништа од његових лековитих својства, а помажете својој кожи да га лакше упије.
То не значи, наравно, да му треба додати воду или нешто друго. Радије изаберите неко друго, лаганије уље које ће бити такозвано уље-носилац, тј. помоћи ће кожи да га лакше веже и упије га.

Најчешће вам ово могу обавити фармацеути, али лако можете разредити ово уље и сами и то тако што ћете га помешати са маслиновим уљем, на пример, или пак уљем кикирикија. Стручњаци препоручују да два уља помешате у размери пола-пола.

Уколико нисте љубитељ ова два уља, можете изабрати и неко друго уље. Због своје текстуре, али и лековитих својства, стручњаци често препоручују да рицинусово уље за лице помешате са:

Иако вам рицинусово уље за лице неће сметати кад год да га нанесете, искуства кажу да је боље наносити га ноћу. Једноставно, како нисте у покрету, нећете се знојити нити излазити напоље, па рицинусово уље неће доћи у додир са другим супстанцама.

Исто тако, пошто знамо да се кожа ноћу регенерише, рицинусово уље за лице имаће бољи ефекат ако делује на кожу баш онда кад се она ионако обнавља. Но, уколико не желите да спавате са рицинусовим уљем на лицу, можете га нанети пре спавања, оставити на лицу неколико минута, па обрисати вишак топлом крпом за лице.

Да не буде да је све идеално, треба рећи и то да рицинусово уље може имате неке споредне ефекте када се наноси на кожу лица.

Генерално, ово уље се сматра безбедним, међутим, могуће је да кожа одреагује на њега агресивно. Дешава се и да су људи алергични на рицинусово уље, па се реакција најчешће манифестује кроз осипе, отоке, свраб и црвенило.

Осим алергијске реакције, забележено је и нежељено дејство на кожу код људи који болују од дерматитиса. Због тога је неопходно консултовати се са лекаром пре него што почнете да га користите на лицу, нарочито уколико имате историју ових болести.

Такође, водите рачуна да вам рицинусово уље не уђе у очи, јер се могу јавити нежељене реакције.
