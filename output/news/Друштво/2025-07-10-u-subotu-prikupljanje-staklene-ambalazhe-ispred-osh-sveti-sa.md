---
title: "У суботу прикупљање стаклене амбалаже испред ОШ Свети Сава“"
date: 2025-07-10
category: Друштво
url: https://backapalankavesti.com/drustvo/obrazovanje/u-subotu-prikupljanje-staklene-ambalaze-ispred-os-sveti-sava/
---

Школа је по други пут добитник награде „За чистије и зеленије школе Војводине“ , али како поручују, са еколошким акцијама не стају.

Према речима наставнице географије Татјане Агић, овај пројекат има велики значај за ученике јер их едукује, мотивише и учи одговорности према природи. Ученици уче о рециклажи и одрживом развоју кроз практичан рад, а тиме доприносе и заједници.

– Ове године смо сакупили око 1,5 тону ПЕТ амбалаже. Поред тога, редовно прикупљамо и хартију, лименке и стакло. Иако смо добили награду, ми не престајемо да сакупљамо. Верујемо да наше мало може да утиче пуно на околину. Имамо још много идеја за наредне године, каже наставница, истиче Татјана Агић.

Школа сада позива и грађане да се укључе. Сви који имају вишка стаклене амбалаже (флаше, тегле…) могу је донети у суботу, 7. јуна, од 9 до 12 часова испред школе, где ће бити постављен контејнер.

Ова школа већ три године континуирано спроводи еколошке акције, а награде које су добили само су подстрек да наставе даље у истом правцу са још више енергије и посвећености.
