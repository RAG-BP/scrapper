---
title: "Бачкопаланачки гимназијалци на обуци у Сремским Карловцима"
date: 2025-07-10
category: Друштво
url: https://backapalankavesti.com/drustvo/obrazovanje/backopalanacki-gimnazijalci-na-obuci-u-sremskim-karlovcima/
---

Организатор овог тренинга је ЦЕКОС (Центар за културу и образовање Сонта), координаторка је била Јелена Пејић, а фацилитатори су били Александар Трудић и Јована Радовановић. На овом тренингу била су предавања о асертивној комуникацији, људским правима и интернет насиљу (cyberbullying).

„Током овог тренинга смо доста проширили своје знање о асертивној комуникацији, људским правима и интернет насиљу. Планирамо своје знање да пренесемо на друге, а поготово на наше вршњаке. Најбоља ствар код ових тренинга, уједно и један од разлога због којих им се враћамо, је начин учења. На оваквим тренинзима фацилитатори се служе неформалним образовањем, на овај начин се много лакше учи, ми нисмо имали осећај да нешто учимо док се тренинг није завршио. Након тренинга схватили смо колико смо заправо научили. Наравно, током тих недељу дана упознали смо дивне људе и стекли пуно нових пријатељстава која ће нам значити. Свима препоручујемо ове тренинге, поготово људима који су повученији, зато што ће им то помоћи у развијању социјалних вештина, а и забавићете се сигурно“, закључили су ученици.
