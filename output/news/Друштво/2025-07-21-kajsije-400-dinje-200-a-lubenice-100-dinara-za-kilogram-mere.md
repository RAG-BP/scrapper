---
title: "Кајсије 400, диње 200, а лубенице 100 динара за килограм мере"
date: 2025-07-21
category: Друштво
url: https://backapalankavesti.com/drustvo/nase-price/kajsije-400-dinje-200-a-lubenice-100-dinara-za-kilogram-mere/
---

БАЧКА ПАЛАНКА – У пуном смо јеку коришћења годишњих одмора, што се значајно одразило и на број потенцијалних купаца на бачкопаланачкој Зеленој пијаци. Наиме, купаца је било, али не у оном броју који је уобичајен у пролеће, јесен, па и зиму. У понуди код продаваца, доминирало је поврће, док је воће нуђено у нешто мањем асортиману.

Цене поврћа: млади кромпир од 80 до 120 динара за килограм, боранија 450 динара, паприка 250 до 300 динара за килограм мере. Парадајз је коштао до 150 до 200 динара за килограм, док се кукуруз шећерац продавао по цени од 80 динара за комад. У зависности од квалитета, краставц је коштао од од 100 до 150 динара за килограм, док је цена броколија износила 400 динара за килограм мере. Карфиол је коштао 300 динара за килограм, а купус 100 динара, такође за један килограм мере. Цена пасуља износила је од 400 до 600 динара за килограм, а паприке роге 400 динара по килограму мере. Млада зелен је коштала 400 динара за један килограм, а веза шаргарепе је нуђена по цени од 150 динара. За црни лук продавци су тражили 80 динара по килограму, а за бели лук – домаћи 1000 динара, такође за један килограм мере. Тиквица је продавана по цени од 70 до 100 динара за један килограм мере. Лубенице су нуђене по цени од 100 динара за килограм, а диње за 200 динара такође за један килограм.

Цене воћа: кајсије 400 динара за килограм, брескве од 250 до 350 динара за килограм, а нектарине 300 до 350 динара за килограм. Цена банана износила је од 150 до 250 динара за килограм мере, а јабука од 180 до 250 динара по килограму.

У рибарницама је нуђено неколико врста рибе. Шаран је коштао 650 динара по килограму, пастрмка 700, а сом 1000 динара за један килограм. Цена ослића износила је 600, папалине 250 динара, а скуше 550 динара за један килограм. Лигња је нуђена по цени од 860 динара за 400 грама, а шкарпина је коштала 750 динара по килограму.

Цене млека и млечних производа: млеко 120 динара за литар, сурутка 100 динара за литар, ситан сир коштао је 600 динара за килограм, подливени сир 700, полутврди сир 800, а тврди сир 1000 динара. Цена качкаваља је износила 800 динара за један килограм мере.
