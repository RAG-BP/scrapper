---
title: "Одржан тренинг безбедне вожње мотоциклиста у Бачкој Паланци"
date: 2025-07-07
category: Друштво
url: https://backapalankavesti.com/drustvo/nase-price/odrzan-trening-bezbedne-voznje-motociklista-u-backoj-palanci/
---

„Ово је први ниво тренинга за мотоциклисте који већ поседују возачке дозволе како би усавршили своје возачке способности. Искуства учесника овог и предходних тренинга су веома позитивна, јер кажу да им је много значила ова врста додатне обуке за боље управљање мотоциклима“, изјавио је Рајко Ковачевић, инструктор и власник ауто школе „Флеш“ из Бачке Паланке.

Теоријски део тренинга је одржан у ауто школи „Флеш“, где су предавачи скренули пажњу на безбедност у вожњи и специфичне ситуације које могу да се догоде неправилним коришћењем мотора. Кандидати су уведини у то шта их очекује на полигону. Након теоријског дела тренинга сви учесници су отишли на полигон где су у пракси применили све оно о чему су им инструктори причали.
