---
title: "Министарство просвете расписало конкурс за ученичке стипендије"
date: 2025-06-30
category: Друштво
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Foto: Canva

            Министарство просвете расписало је конкурсе за доделу ученичких стипендија и кредита, за школску 2025/2026. годину, са циљем подстицања најбољих ученика да наставе школовање са одличним успехом и владањем, саопштило је данас то министарство.
У саопштењу је прецизирано да се за доделу ученичких стипендија могу пријавити ученици првог разреда средње школе који су у свим разредима од петог до осмог разреда основне школе постигли одличан општи успех, односно ученици од другог до четвртог разреда средње школе који су у свим претходно завршеним разредима средње школе постигли одличан општи успех.
Како се додаје, за доделу ученичких кредита могу се пријавити ученици средњих школа од првог до трећег разреда средње школе, који се школују за образовне профиле у трогодишњем трајању који су према подацима Националне службе за запошљавање утврђени као дефицитарна занимања.


За доделу ученичких стипендија и кредита могу се пријавити и ученици из осетљивих друштвених група, односно ученици без родитељског старања, из једнородитељске породице, припадници ромске националне мањине, ученици са инвалидитетом, ученици са хроничним болестима, ученици чији су родитељи нестали или су киднаповани на територији Косова и Метохије и на територији република бивше СФРЈ, избеглице и расељени ученици, повратници по споразуму о реадмисији и депортовани ученици, и они се рангирају у оквиру наменски опредељеног броја, применом афирмативних критеријума.


Пријава за ученичке кредите и стипендије траје од 1. до 30. септембра ове године и врши се електронски путем Портала за пријављивање на конкурс за ученичке и студентске кредите и стипендије и у папирној форми у школи коју кандидат похађа.
Упутство за пријављивање на Конкурс биће доступно на интернет презентацији Министарства просвете и Порталу у року за пријављивање.


Ученичке стипендије се дају неповратно, док се ученички кредити враћају у случају да ученик не испуни услове прописане конкурсом.
Ученичке стипендије и кредити исплаћују се у 10 једнаких месечних рата, а месечни износ ученичког кредита или стипендије је 8.100 динара.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
