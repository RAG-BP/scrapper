---
title: "Песме Здравка Чолића у интерпретацији Културног клуба „Звоно“"
date: 2025-06-30
category: Помени и сећања
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Без сумње, Здравко Чолић је био и остао један од најпопуларнијих извођача забавне музике у бившој Југославији од Словеније до Македоније. Председница Културног клуба „Звоно“, Ђурђина Ристић вођа дечијег хора „Звонце“ и хора одраслих, одабрала им је сет песама овог популарног Сарајлије.

У уторак, 24. јуна, у сали Музеја града, уз пратњу оркестра, популарне песме Чолића извели су чланови оба хора. Посебни гости су били дечији хорић „Сањалице“ из Борово Села у Хрватској, који су се лепо уклопили у програм, и побрали аплауз препуне сале, а песме Здравка Чолића је захвална публика певала заједно са извођачима.
Катарина Лукић, водитељица дечијег хора „Сањалице“ за БАП вести је изнела своје импресије о њиховом наступу:



„Делујемо у Српском Културном Друштву „Просвета“, пододбор Борово Село и постојимо већ четири године. Наша директорица Радмила Латас се појавила са идејом да у нашем селу делује један дечији хор, који негује етно, традиционалну и дечију популарну музику. Покупила сам децу узраста од пет до десет година, имамо редовне пробе, идемо по манифестацијама и унутар Србије и Хрватске.“
Са „Звоном“ сарадња је настала ове године. Планирали су да их позову на њихову манифестацију „Пролећна чаролија“, али Паланчани су били заузети. Међутим, Боровчани су позвани на овај концерт на којем су извођене песме Здравка Чолића, драго им је што су били део те приче и надају се да ће у будућности наставити сарадњу.


За БАП вести говорила је и Ђурђина Ристић:
„Прилично сам задовољна концертом што се видело и по реакцијама публике, све је било коректно и емотивно. Ово је био девети концерт у овом саставу: дечији хор „Звонце“, Културни клуб „Звоно“ и оркестар а пети је где обрађујемо одређеног извођача или микс више њих, али увек повезано тематски. Одабир композиција увек је везан за вокалне могућности деце, водим рачуна и о тексту песама да буде квалитетан и примерен деци а у виду имам и аранжман који одговара нашем оркестру.“
На крају разговора, Ристић се осврнула и на рад хора одраслих. Он већ извесно време вежба репертоар везан за музику групе АББА, која је веома захтевна и верује да ће се на јесен ове године одржати и овај концерт.












„Апелујем на старије суграђане да се придруже хору одраслих, требају нам и мушки и женски гласови, с тим да су мушки потребнији. Уторком и четвртком у осам часова можете се јавити у МЗ „Дунав“ или да погледате друштвене мреже, тамо ћете наћи детаље уписа и можете ме контактирати.“
Бачка Паланка има прилично богату и могли бисмо рећи разноврсну музичку сцену. Ту је ШОМО „Стеван Хритић“, Клуб класичне гитаре „Акорд“, црквени хор „Свети Јован Крститељ“, народни оркестар при ЦТКУ „Коста Абрашевић“, рок и етно састави итд. У ту плејаду свакако спада и Културни клуб „Звоно“ са својим дечијим хором „Звонце“ и хором одраслих, као и оркестром, јер се доказао и прирастао срцу публике, која зна да цени музику.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
