---
title: "КУД „Јован Дучић“ на Међународном фестивалу фолклора у Требињу"
date: 2025-06-30
category: Помени и сећања
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

КУД „Јован Дучић“ Нова Гајдобра и ове године као и претходних година на позив пријатеља КУД – а, Небојше Ратковића, председника Ансамбла националних игара „Јован Дучић“ из Требиња узело је учешће на 12. Међународном фестивалу фолклора под називом „Вечери испод Требишњице“.

„Овај фестивал изазвао је посебне емоције с обзиром да је био посвећен у спомен прерано и изненада преминуле Маје Ристић, чланице Ансамбла националних игара „Јован Дучић“ Требиње, која је оставила неизбрисив траг у овом друштву. Њени пријатељи фолклораши посветили су јој прве кораке, тонове и аплауз, дирљиво се опростили од преминуле чланице у потресном обраћању, што је изазвало мук и тишину у једном тренутку“, каже Тања Васковић, чланица управе КУД- а „Јован Дучић“ из Нове Гајдобре.
Како наводе из КУД – а „Јован Дучић“ овај Фестивал представља много више од културно – уметничке манифестације, доприноси изградњи пријатељства међу народима, повезивању различитости средина и неговању оног што нас у суштини спаја, а то су емоција и традиција у ритму песме и игре.


На Фестивалу учешће су узела 32 Ансамбла из 5 различитих земаља, што броји око 2000 учесника.
По завршетку Фестивала уприличена је свечана вечера за све учеснике у Свечаној сали „Афродита“, где се наставило дружење, игра и песма до раних јутарњих часова.
Културно уметничко друштво „Јован Дучић“ из Нове Гајдобре, у петак (20.06.), прве вечери Фестивала, представило се кореографијом „Циганска игра из Војводине“ а потом друго вече Фестивала у суботу (21.06.), извођачки састав КУД-а „Јован Дучић“ Нова Гајдобра представио се „Играма из Гламоча“, а затим по први пут на сцену су изашле мушка и женска певачка група КУД – а „Јован Дучић“ из Нове Гајдобре.


„Захваљујемо се нашим пријатељима и братском КУД-у АНИ „Јован Дучић“ из Требиња на величанственом гостопримству и на свему што су учинили за нас. Овај Фестивал ствара посебну чар и незаборавне успомене. Осим обиласка знаменитости Требиња, путовања, дружења и упознавања, остаје непоновљива атмосфера и овај Фестивал је нешто што се не пропушта“, рекла је за БАП вести Тања Васковић, чланица управе КУД- а „Јован Дучић“ из Нове Гајдобре.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
