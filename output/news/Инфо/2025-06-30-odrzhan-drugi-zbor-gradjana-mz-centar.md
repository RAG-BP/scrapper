---
title: "Одржан други збор грађана МЗ „Центар“"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – У недељу, 1. јуна у просторијама ТЦ „Мозаик“ одржан је други Збор грађана Месне заједнице „Центар“. Састанку је присуствовало 25 грађана, а дискусија се фокусирала на конкретне комуналне и урбанистичке проблеме који се тичу становника центра града.

Захтев за просторије предат, чека се реакција Општине
Прва тачка дневног реда тицала се добијања просторија за рад Збора. Прикупљени су потписи грађана, а захтев је предат надлежној служби Скупштине општине Бачка Паланка.


Велику пажњу изазвало је питање киоска на Зеленој пијаци. Закупци су добили рок од 15 дана за уклањање објеката услед предстојећих радова на уређењу пијаце. Уместо тога, биће постављено 14 нових монтажних кућица, али без јасне подршке досадашњим закупцима.


Грађани су предложили да се на следећи Збор позову и сами закупци, како би се из прве руке чуле информације о њиховим проблемима и предлозима. Посебно је критикована пракса селективног давања простора на јавним површинама, као и смањен интерес за тезге дубље у пијаци услед висине закупнина.
Грађани МЗ „Центар“ указали су на учестали проблем буке који стварају поједини угоститељски објекти у вечерњим и ноћним сатима, нарочито викендом. Одлучено је да се по овом питању предузму кораци ка надлежним службама кроз жалбе, дописе и директан дијалог са инспекцијама.


Информација о постављању подземних контејнера поздрављена је као корак напред, али је указано на конкретне проблеме у блоку „Партизан“ где четири контејнера не задовољавају потребе стотина станара. Иако се пражњење врши два пута дневно, капацитет и даље остаје недовољан.
Грађани су посебно истакли оронуле зграде у ужем центру, од којих је најупадљивија некадашња палата Реселија.. Зграда је у лошем стању, а додатни проблем представљају бројна јата голубова која у њој станују. Збор ће упутити допис надлежнима и покренути иницијативу да се провери да ли је реч о заштићеном културном добру. Предложено је и разматрање могућности изградње вртића на тој локацији.
Грађани су обавештени да избори за Савете месних заједница на територији општине Бачка Паланка још нису расписани, иако је мандат претходном сазиву истекао. Позвани су да благовремено идентификују кандидате из своје бирачке јединице и информишу се о правима и обавезама у изборном процесу.












Наредни Збор грађана МЗ „Центар“ заказан је за недељу, 8. јуна 17 часова у просторији број 8 ТЦ „Мозаик“.
Грађани позивају све заинтересоване да се прикључе, јер је управо овакав модел отвореног дијалога пут ка одговорнијем и транспарентнијем управљању локалном заједницом.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
