---
title: "MEDIshop – Продавница медицинских апарата и ортопедских помагала"
date: 2025-07-21
category: Инфо
url: https://backapalankavesti.com/info/novo-u-gradu/medishop-backa-palanka-pomagala-medicinski-aparati/
---

Продавница MediShop у Бачкој Паланци нуди свеобухватан асортиман медицинских апарата и ортопедских помагала намењених пацијентима у постоперативном опоравку, особама са хроничним обољењима, као и онима у процесу рехабилитације.

У оквиру понуде доступна су ортопедска помагала као што су функционалне замене за гипс, ортопедске чизме, различити типови анатомских и функционалних стезника за колено, примењиви у случајевима блажих повреда, нестабилности зглоба, прелома и руптуре лигамената. Обезбеђени су и постоперативни стезници за колена, зглобове, шаке и лактове, леђа који пружају неопходну подршку током периода опоравка.

Присутан је широк избор помагала за кретање укључујући штапове, стандардне и артикулисане штапове са три и четири тачке ослонца, ходалице, ролаторе, као и инвалидска колица. За пацијенте са смањеном покретљивошћу доступна је опрема за одржавање хигијене, као што су столице за купање и покретне и фиксне тоалетне столице.

Продавница такође нуди антидекубитални програм, који обухвата специјализоване јастуке, душеке, непромочиве чаршаве и подметаче намењене пацијентима који дужи временски период проводе у лежећем положају.

Од дијагностичке опреме, у понуди су клинички прецизни апарати за мерење крвног притиска (бренд Citizen), инхалатори различитих капацитета погодни за кућну употребу, као и дигитални, бесконтактни термометри. За пацијенте којима је потребна терапија кисеоником доступни су концентратори кисеоника, који обезбеђују висок степен концентрације (до 70%) и континуирану примену.

У оквиру ортопедско-спортског програма, доступни су анатомски улошци за свакодневну и спортску обућу, ортозе за корекцију деформитета стопала (чукљеви, метатарзална подршка), као и различити модели ортоза за децу укључујући подршке за шаке, подлактице и цервикалне крагне.

Уколико имате проблема са проширеним венама, компресивне чарапе Trombexin (произвођач из Немачке) су веома популаране и повољне.

Као допуну широком асортиману опреме нуде и суплементе за подршку опоравку као што су магнезијум, витамин Ц, хидролизовани колаген, производи из групе Total Flex, и други препарати намењени регенерацији ткива и зглобова након повреда и хируршких интервенција.

За специфичне потребе корисника доступни су појасеви за абдоминалну подршку, труднички појасеви и ортозе за пупчану килу, са избором између производа немачке и турске производње.

„Нашим купцима желимо да обезбедимо квалитетне производе уз максималну доступност и финансијску флексибилност. Поред редовних попуста који иду и до 20% за куповину за готовину, нудимо и могућност куповине на 12 месечних рата за пензионере. Када је реч о слушним апаратима могућа је отплата на до 36 рата, уз уговор или последњи пензиони чек. Такође, куповину је могуће обавити и путем картице банке INTESA, на 6 до 12 месечних рата,“ наводи Стефан Богуновић, представник компаније ABM MediShop.

„Наше пословнице налазе се у Новом Саду, Инђији, Батајници и Бачкој Паланци, а свим клијентима нудимо стручну подршку, консултације и услуге као што је бесплатна провера слуха,“ додаје он.

У продавници ABM MediShop нуде вам слушне апарате за све степене губитка слуха као и могућност куповине слушних апарата за све типове оштећења на 36 месечних рата.

Адреса: Жарка Зрењанина 80, Бачка ПаланкаРадно време продавнице: Понедељак–петак, од 08:00 до 16:00 часова

Контакт телефон/Viber : 0668094118
