---
title: "Каква је судбина зграде Железничке станице Новом Саду?"
date: 2025-07-17
category: Инфо
url: https://backapalankavesti.com/info/srbija/kakva-je-sudbina-zgrade-zeleznicke-stanice-novom-sadu/
---

„Као што је шира јавност и упозната, дошло је до захтева Вишег суда у Новом Саду за проширењем односно за допуном оптужнице и тај допуњен истражни поступак је још у току. Паралелно са тим имамо забрану уласка у станичну зграду и паралелно са тим је дат налог да се испита укупна статика станичне зграде у Новом Саду“, рекла је министарка Софронијевић за Танјуг на питање шта се тренутно дешава са зградом Железничке станице.

Напоменула је да испитивање статике објекта физички још није могуће спровести због забране уласка у станичну зграду.

Како је рекла, док се не реше сва питања, станична зграда остаје у статусу кво без могућности уласка и провере комплетне статике постојеће зграде.
