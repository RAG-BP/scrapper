---
title: "Видовдан на Косову и Метохији – приведено седамнаест особа"
date: 2025-07-17
category: Инфо
url: https://backapalankavesti.com/info/srbija/vidovdan-na-kosovu-i-metohiji-privedeno-sedamnaest-osoba/
---

Централно обележавање Видовдана на Косову и Метохији одржано је у манастиру Грачаница и на Газиместану. У Грачаници је служена литургија, а на Газиместану парастос погинулим српским војницима. Као и претходних година, овогодишњи догађај имао је снажну поруку о очувању националног идентитета и заштити Срба и православне цркве у овом региону.

У Грачаници и на Газиместану приведено је седамнаест особа. Међу њима су потпредседник Српске демократије Стефан Вељковић и организатор ходочасничког путовања из Београда, В. П пише РТС.

Митрополит рашко-призренски Теодосије поручио је на Видовданској академији да је кнез Лазар, суочен с претњама које су у то време угрожавале српску државу, народ и светиње, изашао у бој како би бранио оно што је најсветије – веру, част и слободу. Свесно је положио свој живот за будућност српског народа и завет који и данас живи у срцима Срба.

Видовдан је празник који српски народ и Српска православна црква обележавају где год да живе у отаџбини или расејању. Он представља симбол страдања, али и снаге, вере и истрајности.

Полиција за Видовдан привела 17 особа, једној особи је одређен притвор а већина осталих су ослобођени уз новчану казну

Полиција је у Грачаници и на Газиместану привела 17 особа на саслушање, тврдећи да су током обележавања Видовдана наводно провоцирале и подстицале на мржњу, те поседовале одећу са провокативним садржајем.

У саопштењу је наведено да су Срби привођени због ношења застава Србије или слика манастира, обележја спортских клубова, певања патриотиских песама, а све са циљем да Курти поново своје казамате напуни Србима и покуша да их криминализује и жигоше.

У координацији са правосудним органима, једном осумњиченом изречена је мера притвора због сумње на кривично дело недозвољеног поседовања оружја. Против једног је поднета прекршајна пријава а четворо је пуштено након салушања.

Адвокат Богдан Лазић изјавио је да тужилац није нашао основа за покретање поступка против 11 осталих приведених о ослободио их је уз прекршајне казне од 500 евра, због наводног омаловажавања И непоштовања наредби овлашченог лица.

Полиција је у саопштењу навела да је манифестација прославе Видовдана протекла углавном мирно и без већих инцидената.

Акције привођења ходочасника бациле су сенку на остала дешавања поводом Видовдана, на којима су црквени великодстојници позвали на мир, толеранцију и на суживот Срба и Албанаца.

Међу ухапшенима у Грачаници је В. П., организатор ходочасничког путовања из Београда док је на Газиместану приведен потпредседник Српске демократије Стефан Вељковић.

В. П. је приведен због тога што је група коју је предводио испред манастира обукла мајице црвено-плаво-беле боје са натписом „Уједињена Србија“ Потпредседник Српске демократије Стефан Вељковић је приведен јер није хтео да скине мајицу са ликом председника своје странке Александра Арсенијевића.

Ранијих година полиција је на Газиместану спроводила ригорозне мере безбедности, укључујући детаљне претресе ходочасника и процену тога која су обележја дозвољена, а која не. Забележена су и хапшења током Видовдана – притвореницима су касније изрицане новчане казне и забране уласка на Косово и Метохију.
