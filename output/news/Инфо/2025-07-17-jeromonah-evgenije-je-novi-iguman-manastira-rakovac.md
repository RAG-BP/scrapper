---
title: "Јеромонах Евгеније је нови игуман манастира Раковац"
date: 2025-07-17
category: Инфо
url: https://backapalankavesti.com/info/crkvene-vesti/jeromonah-evgenije-je-novi-iguman-manastira-rakovac/
---

Светом архијерејском Литургијом је началствовао Високопреосвећени Митрополит сремски Господин Василије уз саслужење више игумана, свештеника и ђакона из Епархије сремске, београдско-карловачке, бањалучке, бачке…

У току Свете Литургије јеромонаха Евгенија, настојатеља ове свете обитељи Високопреосвећени Митрополит Василије је произвео у чин игумана манастира Раковац на радост свих присутних.

После читања одељка из Јеванђеља, верном народу се обратио Митрополит Василије и у надахнутој беседи говори о данашњем празнику. Целу беседу можете послушати у прилогу ове вести.

Светој Тајни Причешћа данас је приступио велики број верника, а после поделе нафоре обављено је освећење славских дарова које принесоше кумови ове светиње.

Треба напоменути да су Светој Литургији присуствовале сестре манастира Беочин и Ђипша са својим игуманијама високопреподобном Варваром и високопреподобном Недељом, као и представници Покрајинске власти.

У препуној манастирској гостопримници приредише домаћини богату трпезу љубави.

Аутор: Крсто Калинић
