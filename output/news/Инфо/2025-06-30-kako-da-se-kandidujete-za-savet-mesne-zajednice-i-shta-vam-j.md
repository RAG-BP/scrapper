---
title: "Како да се кандидујете за савет Mесне заједнице и шта вам је потребно"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: 021.rs
            БАЧКА ПАЛАНКА – Ако желите да активно учествујете у животу своје Месне заједнице, али и своје општине, сада је прави тренутак да размотрите кандидатуру, с обзиром да се избори за Савет Месне заједнице ближе у општини Бачка Паланка.

Ко може да се кандидује и шта је потребно за кандидатуру ?
Право да се кандидује има сваки пунолетни и пословно способни становник Месне заједнице у којој се одржавају избори, који има пребивалиште у том месту. Кандидати могу бити независни или предложени од стране група грађана, без потребе за страначком припадношћу, а могу да буду и испред неке од странака.
За пријаву кандидатуре неопходно је:




Прикупити најмање 30 потписа подршке пунолетних грађана са пребивалиштем у истој Месној заједници.




Потписи се прикупљају на прописаном обрасцу, а потписници морају бити уписани у бирачки списак Месне заједнице. (Обрасци ће бити досуптни тек када се распишу избори)


Овера потписа обавља се у месним канцеларијама.




Уз потписе, кандидат подноси:


Попуњен образац за пријаву кандидатуре,


Копију личне карте или очитану личну карту,














Писмену изјаву о прихватању кандидатуре.




Где и када се подноси кандидатура?
Пријаве се подносе Изборној комисији која је формирана 5. маја одлуком Скупштине општине. омисија је формирана на основу важећих одлука и статута општине, а њен мандат трајаће четири године. Пријаве ће се примати на писарници Општинске управе или на другом месту које ће бити назначено у званичној одлуци о расписивању избора. 


Рок за предају кандидатура биће утврђен одлуком, али се очекује да последњи дан за предају буде око 15 до 20 дана пре дана избора. Важно је поштовати рокове, јер накнадне пријаве неће бити прихваћене.
Као члан савета месне заједнице, учествујете у доношењу одлука које се тичу уређења насеља, комуналних питања, приоритета за локалне инвестиције, организовања културних и спортских манифестација, као и сарадње са општинским органима. Ваш задатак је да заступате интересе свих мештана, покрећете иницијативе, активно комуницирате са грађанима и предлажете пројекте који доприносе развоју заједнице. Уколико се кандидујете и будете изабрани одлучиваћете о локалним приоритетима и бринету о транспарентном управљању ресурсима МЗ.
Дужност члана савета је да редовно учествује у раду савета, буде доступан грађанима, иницира решавање проблема у заједници и извештава о раду према Скупштини општине. Учествовањем у савету имате могућност да директно утичете на побољшање услова живота у месту где живите, доприносите заједничком интересу и оснажујете локалну демократију.
Како се спроводе избори?


Избори се спроводе непосредним и тајним гласањем на бирачким местима.


Бирачка места и одборе за гласање одређује Изборна комисија.


Гласа се убацивањем листића у гласачке кутије.


По завршетку гласања броје се гласови и утврђују кандидати који су изабрани у савет.


Уколико неки учесник у изборима примети неправилности, може поднети приговор Изборној комисији у законском року. Против одлуке Изборне комисије могућа је жалба надлежном органу у складу са законом.
Све информације у вези са изборима, укључујући обрасце за кандидатуру, упутства за прикупљање потписа и друга обавештења, биће доступне на званичном сајту Општине Бачка Паланка, као и на огласним таблама месних заједница и у Општинској управи, где ће службеници пружати потребну помоћ грађанима, али тек када се распишу избори.
Уколико желите да активно учествујете у доношењу одлука у вашој МЗ, припремите се на време. Размислите шта је то што би ви могли да урадите како бисте утицали на квалитетнији живот житеља ваше МЗ, и причајте са грађанима за које мислите да ће вас подржати.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
