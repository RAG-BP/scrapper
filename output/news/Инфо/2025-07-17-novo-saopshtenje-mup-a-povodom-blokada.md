---
title: "Ново саопштење МУП-а поводом блокада"
date: 2025-07-17
category: Инфо
url: https://backapalankavesti.com/info/opstinske-vesti/novo-saopstenje-mup-a-povodom-blokada/
---

Министарство унутрашњих послова саопштило је да су припадници полиције током претходне ноћи извршили проверу идентитета укупно 636 особа, док је 19 лица приведено у службене просторије.

Од укупног броја приведених, 16 особа задржано је због прекршаја, а три лица због постојања основа сумње да су својим поступцима извршила кривична дела предвиђена Кривичним закоником Републике Србије.

Како је наведено у званичном саопштењу, на појединим локацијама дошло је до спорадичних инцидената, а полиција је у свим случајевима поступала у складу са законом. Инциденти су забележени у Београду, Ваљеву, Краљеву и Чачку, где је неколико особа приведено због нарушавања јавног реда и мира и почињених кривичних дела.

Један полицијски службеник је повређен током интервенције, саопштили су из МУП-а.

Министарство је упутило нови апел грађанима да се уздрже од незаконитих активности и блокирања саобраћаја, посебно на начин који може угрозити њихову или безбедност других учесника у саобраћају.
