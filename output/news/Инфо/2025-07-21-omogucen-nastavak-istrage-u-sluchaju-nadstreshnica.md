---
title: "Омогућен наставак истраге у случају „надстрешница“"
date: 2025-07-21
category: Инфо
url: https://backapalankavesti.com/info/srbija/omogucen-nastavak-istrage-u-slucaju-nadstresnica/
---

Тако су уклоњене све препреке да тужилаштво настави истрагу несреће на Железничкој станици и паду надстрешнице која је усмртила 16 људи пише потал 021.rs.

Претходно је Више јавно тужилаштво у Новом Саду саопштило да је онемогућено да заврши истражни поступак у вези са падом надстрешнице.
Како су тада навели, у оквиру допуне истраге Више јавно тужилаштво у Новом Саду је у континуитету предузимало доказне радње.

Тако су током неколико дана у априлу испитани сви сведоци, па и они сведоци чије је поновно испитивање наредио Виши суд у Новом Саду, иако су ти сведоци већ били испитани и изјаснили се на иста питања пре подизања оптужнице.
Више јавно тужилаштво тада је саопштило и да је 29. априла започето испитивање комисије вештака, које је прекинуо услед процесних предлога одбране.

Предлози су се односили на издвајање одређених доказа из предмета, али и на предузимање одређених доказних радњи.

Тужилаштво је надлежном суду проследило предмет, а пошто им он до објављивања саопштења није вратио предмет, упркос допису који је у међувремену послат, из тужилаштва су саопштили да су онемогућени за заврше истрагу и подигну оптужницу против одговорних лица.

Виши суд у свом одговору демантовао је да опструише вођење истраге у случају пада надстрешнице, додајући да „они ажурно, без одлагања поступају по захтевима и предлозима окривљених и њихових бранилаца“.
