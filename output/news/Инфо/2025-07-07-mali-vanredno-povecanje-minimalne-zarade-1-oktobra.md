---
title: "Мали: Ванредно повећање минималне зараде 1. октобра"
date: 2025-07-07
category: Инфо
url: https://backapalankavesti.com/info/srbija/mali-vanredno-povecanje-minimalne-zarade-1-oktobra/
---

„Дакле, први пут смо дошли на тај ниво од 457 евра. У договору са синдикатима и са послодавцима постигли смо тај консензус први пут да изједначимо минималну зараду са минималном потрошачком корпом, што је био захтев синдиката и ми смо у томе успели у јануару ове године“, рекао је Мали.

Мали је подсетио да је јуче одржан састанак и са представницима синдиката у оквиру Социјално-економског савета.

„Први пут у историји Србије идемо на минималну зараду од 500 евра. Одмах три месеца након тога, 1. јануара 2026. године, следи додатно повећање од 10,1 одсто на 550 евра. Дакле, 13,7 одсто повећање ове године у јануару, у октобру још 9,4 одсто, у 1. јануара наредне године 10,1 одсто. То је укупно кумулативно чак 37 одсто повећање минималне зараде“, истакао је Мали.

Министар је додао да је план да до краја 2027. године просечна зарада буде 1.400 евра у Србији, а да ћемо имати просечне пензије од 650 евра и минималну зараду такође од 650 евра.

Мали је навео да повећање плата и пензија директно утиче на животни стандард грађана Србије.

„Два разлога су важна за то. Дакле, то показује нашу бригу. И оно што на крају крајева што радимо из дана у дана, то је да грађанима Србије буде боље и да по свом џепу осете бољитак. Друго, директно утиче такође и на раст нашег БДП-а, на раст наше економије, једноставно људи троше тај новац, купују, путују итд., што је за нас веома важно“, истакао је министар финансија.

Председник Србије Александар Вучић такође је најавио да ће „до 1. октобра покушати да подигне минималац на 500 евра, а од 1. јануара да буде 550 евра“.
