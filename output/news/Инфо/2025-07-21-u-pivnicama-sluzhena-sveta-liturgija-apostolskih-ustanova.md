---
title: "У Пивницама служена света Литургија апостолских установа"
date: 2025-07-21
category: Инфо
url: https://backapalankavesti.com/info/crkvene-vesti/u-pivnicama-sluzena-sveta-liturgija-apostolskih-ustanova-2/
---

Са благословом Његовог Високопреосвештенства Митрополита бачког господина др Иринеја, у недељу,  од 30. јуна до 13. јула 2025. године, у храму Успења Пресвете Богородице у Пивницама, древну Литургију апостолских установа служио је протојереј Петар Бикар, парох пивнички, уз саслужење ђакона Ненада Еркмана из Турије како преноси Eпархија Бачка.

Паримије је читао и на Литургији чтецирао катихета Бранислав Илић из Новог Сада, који се, по благослову пароха, после отпуста обратио верном народу поучним словом. Поред верника из Пивница, на служби су били и верници из Бечеја.

Литургија апостолских установа је једна од најстаријих Литургија Православне Цркве. Потиче из четвртог века и припада Сирско-антиохијском литургијском типу. На српски језик превео ју је блаженопочивши епископ жички Хризостом (Столић).
