---
title: "Обавештење о почетку радова у улици Краља Петра I"
date: 2025-07-17
category: Инфо
url: https://backapalankavesti.com/info/opstinske-vesti/obavestenje-o-pocetku-radova-u-ulici-kralja-petra-i1/
---

Из Општине Бачка Паланка моле становнике овог дела улице Краља Петра I да користе алтернативне паркинге – у Шафариковој улици и улици Жарка Зрењанина.

Како се наводи у саопштењу за кретање пешака и улазак у пословне објекте и локале, као и улазак у стамбене зграде, биће обезбеђени посебни коридори.

„Молимо становнике за стрпљење и разумевање за време трајања радова, као и да прате табле са обавештењима“, наводи се на сајту Општине Бачка Паланка.

Ова фаза радова не захтева потпуно затварање саобраћаја на поменутој локацији.

Радови који следе, део су ширег пројекта за који је Општина Бачка Паланка определила средства за наставак радова на партерном уређењу центра Бачке Паланке од продаје некретнине које чине комплекс бивше фабрике „Меркур“. Реализација друге фазе радова на партерном уређењу подразумева проширење пешачких површина северне и јужне стране улице Краља Петра Првог, изградњу атмосферске канализације, постављање новог урбаног мобилијара и радове у зони паркинга са јужне стране са реконструкцијом атмосферске канализације.
