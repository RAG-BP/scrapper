---
title: "Предложите кандидате за Октобарску награду oпштине Бачка Паланка"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Одбор за признање и награде Скупштине општине Бачка Паланка расписао је позив за предлагање кандидата за Октобарску награду Општине Бачка Паланка за 2025 годину. 

Октобарска награда општине Бачка Паланка додељује се као посебно признање за изузетна научна и истраживачка достигнућа и постигнуте резултате у раду у области привреде, друштвених и других делатности, а која су од изузетног значаја за развој и унапређење Општине Бачка Паланка.
Октобарска награда се додељује поводом Дана ослобођења Општине Бачка Паланка 20. октобра и представља изузетно признање за појединце, предузећа, установе, месне заједнице, удружења грађана, друштвене организације и друге облике организовања који су остварили значајне резултате у једној или више области које имају утицаја на развој општине. Октобарска награда се може доделити само једном истом добитнику у периоду од десет година.


Ко може добити Октобарску награду?
Октобарска награда може бити додељена у следећим областима:


1. Привреда:


Предузећа и организације са седиштем на територији Општине Бачка Паланка која се истичу у постизању изузетних пословних резултата, унапређењу техничке и производне ефикасности, иновацијама и новаторству. Такође, награде се додељују и за развој друштвено-економских односа на тржишним принципима и за организацију успешних операција у ванредним ситуацијама (поплаве, пожари, земљотреси и слично).


Појединци или групе аутора који својим радом, проналасцима, иновацијама и патентима дају значајан допринос повећању продуктивности, економичности пословања и рационализацији радних процеса.




Радници који обављају делатности у личној својини, као што су пољопривреда и занатске делатности, и који су остварили изнадпросечне резултате у својој области рада.


2. Друштвене и јавне делатности:


Предузећа, установе, организације и други облици организовања који су са седиштем у Општини Бачка Паланка и који су својим радом утицали на развој науке, образовања, културе, физичке културе и информисања. Они који су значајно допринели подизању општег образовног и културног нивоа становништва и афирмацији равноправности и заједништва народа и народности у општини.


Појединци и установе у области здравствене и социјалне заштите који су се изузетно истакли у спровођењу превентивне и социјалне заштите становништва, лечењу и збрињавању старијих и немоћних лица, као и у заштити животне средине.


Спортске организације и појединци који су постигли изузетне резултате на врхунским такмичењима и који су допринели масовности физичке културе и правилном усмеравању способности деце и омладине.


Појединци, удружења грађана и други облици организовања који су својим деловањем унапредили живот у општини, учинили значајна друштвена и јавна дела, те добили признања за свој рад и самопрегор.




Како поднети предлог?
Предлоге за доделу Октобарске награде могу поднети:


Грађани, групе грађана, предузећа, установе, политичке и друге друштвене организације, удружења и други облици организовања грађана, као и државни органи и органи локалне самоуправе.


Предлози се достављају писмено и морају бити образложени. Образложење треба да садржи:


Кратке податке о подносиоцу предлога.


Подаци о кандидату за доделу Октобарске награде.


Разлоге због којих се предлаже награда, као и друге битне информације које су од значаја за одлучивање.


Рок за подношење предлога:
Предлози се подносе најкасније до 31. августа 2025. године. Изузетно, предлози се могу поднети и по истеку овог рока ако су резултати и достигнућа остварена после тог датума и ако су од изузетне важности.
Неблаговремене и необразложене предлоге Одбор за награде и признања неће разматрати.
Општина позива све заинтересоване да учествују у овом процесу, препознајући и награђујући најистакнутије појединце и организације који су својим радом допринели развоју и просперитету општине Бачка Паланка.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
