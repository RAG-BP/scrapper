---
title: "Стигло освежење – температура у мањем паду"
date: 2025-07-10
category: Инфо
url: https://backapalankavesti.com/info/vremenska-prognoza/stiglo-osvezenje-temperatura-u-manjem-padu/
---

Ветар ће на северу и истоку земље, послеподне и у планинским пределима, краткотрајно имати и олујне ударе, наводи се у временској прогнози Републичког хидрометеоролошког завода.

Током дана ће бити променљиво облачно, местимично са локалним пљусковима и грмљавином.

Јутарња температура биће од 15 до 25 степени, а највиша дневна од 29 до 32, на југоистоку и истоку Србије очекује се и даље веома топло време са температуром око 36 степени.

После мањег пада температуре уследиће нови прилив врелог афричког ваздуха и максималне вредности температуре ваздуха ће бити изнад 35 степени.

Већ од уторка и среде следеће седмице поново ће, према најавама метеоролога, максималне температуре ваздуха бити преко 35 степени.

Тропски талас ће се наставити, а уз више падавина јул ће бити најтоплији месец овог лета.
