---
title: "Александар Ерцег поднео оставку на место директора ЈКП „Комуналпројект“"
date: 2025-07-07
category: Инфо
url: https://backapalankavesti.com/info/opstinske-vesti/aleksandar-erceg-podneo-ostavku-na-mesto-direktora-jkp-komunalprojekt/
---

Оставка је како сазнајемо, предата у писарници Општине Бачка Паланка. За сада није познато да ли је Ерцег навео разлоге за ову одлуку, нити да ли ће се поводом тога огласити општинско руководство или само предузеће.

Александар Ерцег је на функцију директора именован након јавног конкурса, као једини кандидат у јануару 2025. године. Пре тога је од фебруара 2024. обављао дужност вршиоца дужности директора након оставке Ђуре Шкрбића, који je након оставке постављен на место извршног директора. Ерцег је у Бачку Паланку дошао из Старе Пазове где је претходно радио у комуналним предузећима на руководећим позицијама.

Оставка долази нешто мање од шест месеци након званичног именовања, што представља неочекивани прекид мандата.
