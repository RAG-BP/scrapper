---
title: "Престаје да важи уредба о ограничењу цена основних животних намирница"
date: 2025-07-07
category: Инфо
url: https://backapalankavesti.com/info/srbija/prestaje-da-vazi-uredba-o-ogranicenju-cena-osnovnih-zivotnih-namirnica/
---

Влада у саопштењу наводи да је одлука о престанку важења уредбе о ограничењу цена основних животних намирница, донета пошто је „тржиште житарица и брашна стабилизовано, захваљујући повољним временским приликама и већој засејаној површини земљишта“.

Влада је донела и закључак којим се одобрава куповина меркантилне пшенице рода 2025. године по цени од 23 динара по килограму, без ПДВ-а, у складу са расположивим финансијским средствима.

Ова мера, како се наводи, има за циљ стабилизацију домаћег тржишта, очување стратешког нивоа залиха и подршку примарној пољопривредној производњи.
