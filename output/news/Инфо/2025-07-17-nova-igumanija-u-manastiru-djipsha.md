---
title: "Нова игуманија у манастиру Ђипша"
date: 2025-07-17
category: Инфо
url: https://backapalankavesti.com/info/crkvene-vesti/nova-igumanija-u-manastiru-djipsa/
---

Светониколајевска обитељ била је место великог сабрања у молитви и благодарности Господу јер је Митрополит Василије, благодаћу Божјом, мати Недељу настојатељицу манастира Ђипша, произвео у чин игуманије. Том приликом митрополит Василије је замонашио у чин мале схиме овдашњу искушеницу Ружицу давши јој монашко име Евлавија.

Велики број верних који се сабирају у овој светој обитељи имао је прилику да чује монашке завете које је нова монахиња пред свима дала, као и очинске поуке и поруке које јој је Митрополит Василије кроз молитве упутио. Митрополит Василије је честитао и новој игуманији Манастира Ђипша високопреподобној Мати Недељи.

После богослужења, у манастирској сали је високопреподобна Мати Недеља, игуманија Манастира Ђипша са својим монашким сестринством приредила трпезу љубави, уз умилно појање Хора “Свети Цар Давид” под руководством др Марине Ђурић.
