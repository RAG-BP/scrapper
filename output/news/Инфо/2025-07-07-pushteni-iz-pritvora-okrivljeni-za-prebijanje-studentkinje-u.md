---
title: "Пуштени из притвора окривљени за пребијање студенткиње у Новом Саду"
date: 2025-07-07
category: Инфо
url: https://backapalankavesti.com/info/srbija/pusteni-iz-pritvora-okrivljeni-za-prebijanje-studentkinje-u-novom-sadu/
---

Подсетимо, против ове четворице млађих особа води се поступак да су крајем јануара напали и јурили студенте који су лепили налепнице пред протест 1. фебруара у Новом Саду.

Они се терете да су изашли из просторија Српске напредне странке, да су напали студенти и да су том приликом користили и бејзбол палицу, према сведочењу. Студенткињи Академије уметности у Новом Саду је том приликом поломљена вилица.

Овај насилни догађај био је директан повод да оставке поднесу премијер Милош Вучевић и градоначелник Новог Сада Милан Ђурић.

У саопштењу Вишег суда се наводи да је веће посебно имало у виду дужину трајања притвора од више од четири месеца због кривичних дела за које се води скраћени кривични поступак.

„Веће је укинуло притвор окривљенима који до сада нису осуђивани, као и окривљеном који је новчаном казном раније осуђен због неистоврсног кривичног дела. У односу на окривљеног Н. Д, којем је раније изречена условна осуда због истоврсног кривичног дела, због чега код њега и даље постоје околности које указују да би у наредном кратком периоду могао поновити кривично дело, веће је притвор заменило блажом мером, налазећи да су ове околности ослабиле услед протека времена које је окривљени провео у притвору, те да се сврха притвора у конкретном случају може остварити и блажом мером“, наводи се у саопштењу.

Закључује се и да је обавеза органа поступка да време трајања притвора, као најстроже мере за обезбеђење присуства и несметано вођење кривичног поступка, сведе на најкраћу потребну меру.

Активисти Српске напредне странке С. К. (30), Н. Д. (22), Н. Б. (22) и Д. Р. (22) сумњиче се да су у починили кривична дела насилничко понашање у саизвршилаштву и наношење тешке повреде. Тужилаштво за двојицу осумњичених тражи по три године затворе, а за другу двојицу две и по године.

Сва четворица су се на саслушању код јавног тужиоца бранили ћутањем, али су сада пред судом изнели своју одбрану. Ипак, они су одбили да одговарају на било која додатна питања тужиоца, судије или адвоката оштећених студената.

Они тврде да нису криви.

Нападачи на студенте су изашли из просторија Српске напредна странке. Међутим, снимка од те ноћи нема, јер камера наводно баш тада није рад.

Студенти су, ипак, препознали неке од осумњичених као нападаче на њих.

Адвокат студената Срђан Хромиш је истакао да, иако недостају снимци са камера СНС-а, постоје са камера „Информатике“, као и бројни снимци кретања возила којим су нападачи јурили студенте.

Напредњаци су осуђивали напад на студенте када се догодио крајем јануара. Због „објективне одговорности“ оставке су поднели Милош Вучевић и Милан Ђурић.

Међутим, четири месеца касније, ситуација се знатно променила. Након што су ухапшени активисти из притвора на Клиси пребачени у кућни притвор, чему је претходио штрајк глађу Марије Васић, те вишедневна блокада суда, представници власти су бурно реаговали и тражили слободу за осумњичене за ломљење вилице студенткињи. Они су их тада прогласили и јунацима.

Вучевић је предложио, а Александар Вучић најпре прихватио, идеју да се блокира суд у Новом Саду и да се тражи ослабађање активиста осумњичених за ломљење вилице студенткињи. Ипак, до тога није дошло.

Зборови грађана Новог Сада најавили су да ће у уторак 3. јуна, поново блокирати 30 раскрсница у граду, овог пута сат времена, односно 15 минута дуже од претходне блокаде.

Представници зборова најавили су да ће блокада почети у 18 часова и позвали грађане да „праве што већу буку“, као и да понесу транспаренте са захтевима за одржавање избора за месне заједнице.
