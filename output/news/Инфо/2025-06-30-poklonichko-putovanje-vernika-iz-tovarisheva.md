---
title: "Поклоничко путовање верника из Товаришева"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Са благословом Његовог Високопреосвештенства Митрополита бачког господина др Иринеја, а у организацији Службе за поклоничка путовања Епархије бачке „Светињама у походеˮ, од 12. до 14. јуна, верници из Товаришева, Ветерника и Стапара, предвођени протојерејем Предрагом Билићем, настојатељем Светосимеоновског храма у Ветернику, и презвитером Ђуром Родићем, парохом стапарским, посетили су светиње Митрополије црногорско-приморске и Епархије милешевске.
Сходно вишегодишњој пракси према којој се у попразништву празника свете Педесетнице уприличава поход острошкој светињи, верници су ноћ између 13. и 14. јуна молитвено пробдели на платоу испред Горњег манастира. Целивали су мошти Светог Василија Острошког и молитвено приступили и осталим острошким светињама, међу којима су честица Часног и Животворног Крста, мошти светог новомученика Станка Острошког, као и недавно обретене мошти ђакона светог Василија Острошког које почивају у цркви Часнога Крста. Овогодишња посета острошкој обитељи имала је своју особеност, јер је поклоницима обзнањена вест да је одлуком Светог Архијерејског Сабора Српске Православне Цркве, на овогодишњем редовном мајском заседању, лику светих прибројана света блажена Ана, мајка светог Василија Острошког, чију икону су целивали. Сутрадан, у суботу, на празник Преподобног Јустина Ћелијског, после свете Литургије, духовно укрепљени и испуњени љубављу и радошћу, поклоници су наставили своје путовање посетом манастира Милешеве, где су се у припрати Световазнесенског храма поклонили гробу Светога Саве, а у наосу храма целивали светитељеву леву руку која је недавно благословила и житеље престоног града Београда. Поклоници су детаљније упознати са историјатом и архитектуром манастирског храма, а посебно са драгоценим живописом који на свој начин прича своју вековну причу. Духовно препорођени и опитно обогаћени новим знањем, благодарећи Господу и светом Василију Острошком на данима благослова и љубави, верници су се вратили својим домовима.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
