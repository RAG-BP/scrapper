---
title: "Локални избори данас у Косјерићу и Зајечару: Гласа скоро 60.000 грађана"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Тањуг
            У Зајечару и Косјерићу данас, 8. јуна се одржавају редовни локални избори на којима се бирају одборници скупштина ове две локалне самоуправе.
Бирачка места биће отворена од 7 до 20 часова, до када траје и изборна тишина.
На изборима за одборнике Скупштине града Зајечара учествује осам листа, а за одборнике Скупштине општине Косјерић три листе. Скупштина града Зајечара има 50 одборничких места, а према подацима Градске изборне комисије, укупан број бирача на територији тог града је 47.353. Они ће моћи да гласају на 69 бирачких места. На изборима се такмиче листе „Не дамо Србију – Александар Вучић“, „Промена у коју верујемо – Угљеша Ђуричковић – Драгана Рашић“, „Уједињени за спас Зајечара – Миладин Крстић – Мирко Јеленковић“, листа „Др Ненад Ристовић – Домаћински за Зајечар“.


Такође, на изборима учествују и листе „Ивица Дачић – Социјалистичка партија Србије – Одлучно за Зајечар“, листа „Коалиција за источну Србију – Саша Радуловић Грљанац“, „Ми снага народа – проф.др Бранимир Несторовић – Град Зајечар“ и листа „Српски либерали – Да се струка пита – Владимир Ковачевић“.


У Косјерићу има 29 бирачких места, а право гласа 8.897 грађана уписаних у бирачки списак.
Скупштина општине Косјерић има 27 одборника, а за та места надмећу се листе: „Не дамо Србију – Александар Вучић“, „Руска странка – Србија у Бриксу! Слободан Николић“ и „Уједињени за Косјерић“.


Према Закону о локалним изборима, изборна комисија у року од 96 часова од затварања бирачких места доноси и објављује укупан извештај о резултатима локалних избора.
Претходни локални избори у Зајечару и Косјерићу одржани су 28. марта 2021. године, а изабране скупштине ових локалних самоуправа конституисане су 28. маја исте године.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
