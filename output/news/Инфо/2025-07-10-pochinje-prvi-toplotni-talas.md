---
title: "Почиње први топлотни талас"
date: 2025-07-10
category: Инфо
url: https://backapalankavesti.com/info/vremenska-prognoza/pocinje-prvi-letnji-toplotni-talas1/
---

У Војводини ће дувати слаб до умерен јужни и југозападни ветар, а у осталим крајевима слаб ветар променљивог правца. Најнижа температура од 9 до 18 степени, а највиша од 30 до 33 степена.

У Бачкој Паланци претежно сунчано, ветар слаб, променљивог правца. Најнижа температура од 14 до 18, а највиша око 31 степена.

У првој декади јуна први летњи топлотни талас – очекује се претежно сунчано време са максималним температурама од 32 до 36 степени.

Ван већих урбаних средина, нарочито у централној и јужној Србији, ноћи и јутра биће релативно свежа (уз изражена дневна колебања температуре, понегде и за више од 20 степени), док ће у Војводини и Београду и јутро бити топлије.
