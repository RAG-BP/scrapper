---
title: "Трамп: Примирје је сада на снази, молим Иран и Израел да га не крше"
date: 2025-07-07
category: Инфо
url: https://backapalankavesti.com/info/svet/tramp-primirje-je-sada-na-snazi-molim-iran-i-izrael-da-ga-ne-krse/
---

Доналд Трамп објавио је да ће Израел и Иран постићи потпуно и тотално примирје које ће у наредних двадесетак сати прерасти у потпуни крај рата. Ирански шеф дипломатије Абас Аракчи рекао је да нема „споразума“ о било каквом прекиду ватре између Израела и Ирана, али је додао да ако Израел обустави своју „незакониту агресију“ против иранског народа најкасније данас до 4 сата ујутру по техеранском времену, Иран нема намеру да настави свој одговор након тога.

Ирански министар спољних послова Абас Аракчи изјавио је јутрос да нема „споразума“ о било каквом прекиду ватре између Израела и Ирана, након што је амерички председник Доналд Трамп објавио да су Израел и Иран договорили прекид ватре који ће прерасти у потпуни крај 12-дневног рата.

Међутим, додао је да ако Израел обустави своју „незакониту агресију“ против иранског народа најкасније до четири сата ујутру по локалном времену, Иран нема намеру да настави свој одговор након тога.

„Коначна одлука о прекиду наших војних операција биће донета касније“, навео је Аракчи у објави на мрежи X.

Израел је потврдио да је пристао на амерички предлог за билатерални прекид ватре са Ираном, али це „снажно одговорити“ на свако кршење примирја, саопштио је кабинет премијера те земље Бењамина Нетанјахуа.

Израелски ваздушни простор поново је отворен за долазне летове након што је био кратко затворен због иранске балистичке ракетне паљбе, саопштила је управа израелских аеродрома.

Ирански и израелски медији пренели су да је прекид ватре између Ирана и Израела започео, али још увек постоји конфузија око прецизних детаља и времена почетка примирја, јавља CNN.

У протеклих неколико сати, израелско ратно ваздухопловство је погодило неколико иранских лансера балистичких ракета у западном Ирану, који су били припремљени за нападе на Израел, саопштила је израелска војска.

Иран је наметнуо прекид ватре Израелу након успешне ракетне операције Иранске револуционарне гарде као одговора на америчку агресију, јавила је иранска новинска мрежа.

Број жртава у нападу иранских балистичких ракета на стамбену зграду у Бершеби порастао је на четири, након што је тело жене извучено из рушевина, саопштили су спасиоци.
