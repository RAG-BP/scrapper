---
title: "Кордон полиције код Владе Србије и Пионирског парка"
date: 2025-07-17
category: Инфо
url: https://backapalankavesti.com/info/politika/kordon-policije-kod-vlade-srbije-i-pionirskog-parka/
---

Припадници полиције налазе се код зграда Скупштине Београда и Генералног секретаријата председника Републике у Пионирском парку, док Улицом краља Милана пролазе многобројни грађани, звижде им и праве буку.

Објава коју дели Mašina (@masina.rs)

Кордон полиције налази се од 20 сати и испред зграде Владе Србије, али и испред Уставног суда. Ту су и студенти редари и група војних ветерана који су задужени да одрже мир.

Објава коју дели Mašina (@masina.rs)

Полиција је у пуној опреми за разбијање демонстрација, а поједини имају и опрему која подсећа на опрему за испаљивање сузавца. Иза њих се и даље групишу јаке полицијске снаге, а студенти и грађани стоје код Ресавске улице.

A post shared by MOJ – BEOGRAD (@moj_beo_grad_)

Грађани су се упутили ка полицији, узвикују звижде, праве буку, вичу: „Ухапсите Вучића“, „Ноћас будите уз народ“, „Пумпај, пумпај“. Они траже да их полиција пусти да прођу.

A post shared by POLITIKOS (@politikos_rs)

Студенти у блокади, који организују протест на Тргу Славија и траже ванредне парламентарне изборе, направили су на неколико локација око Булевара краља Александра својеврсне барикаде како би додатно спречили могућност контакта учесника њиховог протеста са учесницима скупа „студената који желе да уче“ и власти код Дома Народне скупштине Србије.

A post shared by ВЕСТИ ПОД ЛУПОМ ️ (@lupa.vesti_0.0)
