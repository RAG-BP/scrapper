---
title: "Дан након избора у Зајечару и Косјерићу"
date: 2025-07-17
category: Инфо
url: https://backapalankavesti.com/info/izbori/dan-nakon-izbora-u-zajecaru-i-kosjericu/
---

Јуче су одржани локални избори у Косјерићу и Зајечару. На више локација ван биралишта забележене су инцидентне ситуације. У оба града опозиција је прогласила победу, као и председник Србије Александар Вучић који тврди да је „СНС у Зајчеру победила убедљиво, а у Косјерићу тесно“.

Опозиција која је такође најпре прогласила победу, сада тражи проверу сваког листића али и понављање избора на бирачким местима због изборних нерегуларности.

A post shared by Usrana Motka (@usrana.motka)

РИК објавио резултате избора у Косјерићу: Разлика између Вучићеве и опозиционе листе 51 глас

У Зајечару и Косјерићу грађани су бирали одборнике скупштина локалних самоуправа. Излазност је била велика. У Зајечару до 20.00 сати око 60 одсто, а у Косјерићу нешто више од 84 одсто. И представници власти и опозиције су прогласили победу а представници опозиције и грађани су изашли на улице да би, како су казали, одбранили изборну вољу.

Дан након одржавања локалних избора у Зајечару, ситуација на градским улицама је јутрос мирна, а припадници Интервентне јединице полиције налазе се испред Скупштине града Зајечара.

Јутрос око седам сати испред Скупштине града Зајечара било је неколико припадника ИТЈ и више комби возила полиције. Они су отишли, па су се вратили, пошто је синоћ дошло до кратког обрачуна интервентне јединице са лидерима опозиционих странака који су хтели да, како су навели, спрече изборне нерегуларности.

A post shared by Usrana Motka (@usrana.motka)

Такође су рекли да ће бранити изборне резултате. Синоћ су централне улице у близини Трга, због окупљања грађана, биле затворене, док се од јутрос саобраћај несметано одвија и нема гужви. Према писању медија, део опозиционих лидера ноћас је ушао у зграду Града Зајечара, након чега су убрзо изашли.

Синоћ су се око 20 сати на улицама града Зајечара окупили грађани, студенти, ветерани и припадници 63. падобранске бригаде, док су се испред просторија Градског одбора СНС окупиле присталице ове странке. У неколико наврата дошло је до кошкања, али су припадници Жандармерије и ИТЈ направиле кордон између две стране.

Угљеша Ђуричковић из “Промене у које верујемо” изјавио је ноћас да ће искористити сва правна средства како би у наредним данима испитали сваки листић, као ниједан глас Зајечараца не би био украден.

“Украли су нам године, украли су нам изборе. Оборићемо бирачка места и поновићемо изборе”, рекао је Ђуричковић. Ђуричковић је навео да су покушали да разговарају са Градском изборном комисијом (ГИК) и да им је председник комисије рекао да постоји пуно “тешких неправилности”.

Он је оценио да, ако има неправилности, једини начин да се оне исправе је да се оборе нека бирачка места.

Након 80 одсто обрађеног материјала опозиција је, како је навео, “имала победу у рукама”, да би се у последњих 20 одсто то “драстично променило”.

Додао је да је “очигледно” да са тим врећама које су последње пристигле постоје проблеми и навео да постоје неке нерегуларности са бирачким местом 21. Он је рекао да ће прегледати цео материјал и пријавити неправилности и позвао грађане да се наредних дана одазову на позиве.

A post shared by SERBIA LIVE – VESTI (@serbialive_vesti)

Посматрач Грађанских иницијатива у Косјерићу Марко Живковић изјавио је синоћ да је завршена седница изборне комисије и да се прелиминарни резултати поклапају са оним које је саопштила Српска напредна странка. Он је истакао да крећу рокови за жалбе и да ће он као посматрач поднети жалбе за неколико бирачких места где су гласале особе које нису биле на бирачким списковима, за шта имају доказе.

Претходно се синоћ председник Србије и члан Српске напредне странке Александар Вучић обратио поводом одржавања локалних. Рекао је да су избори одржани у „незапамћеној атмосфери линча“, али да је Српска напредна странка убедљиво победила у Зајечару, а тесно у Косјерићу..
