---
title: "Вучић: Избори ће бити расписани кад то буде одговарало држави"
date: 2025-07-21
category: Инфо
url: https://backapalankavesti.com/info/politika/vucic-izbori-ce-biti-raspisani-kad-to-bude-odgovaralo-drzavi/
---

„У Београду је 800 људи блокирало мост, у шетњи их је било више, око 1.600, али пристојни људи су се склонили, јер нису хтели да блокирају мост. У сваком тренутку смо могли да их склонимо, али нисмо хтели, јер сам бринуо о сваком том дечаку и девојци, нисам желео да их ухапсимо“, објаснио је он.

Вучић је поновио тврдње да је „споља“ убачен огроман новац да би се изазвали сукоби у Србији, са два циља – да се Србија ослаби и да се тако направи баланс у региону и да се постави послушничко руководство, а као пример навео је „колико је новца убачено у Шолакове медије“.

„Нудио сам и изборе и референдум о свом опстанку на функцији и све су одбијали и говорили да су издајници они који на то пристану. Тада сам знао да се суочавамо са обојеном револуцијом и знао сам да је споља оркестрирано и плаћено, рекао је Вучић и додао да је на стотине „западњака“ – специјалаца из Авганистана, Ирске и Енглеске – било по радионицама у Србији у протеклих шест месеци“, казао је он.

„Јесте ли приметили једну ствар, а мислим да нисте. Истраживање је радила фирма са једним запосленим и они ће као да добију 54 одсто, а ми око 42 одсто. Изненађен сам да ћемо толико да добијемо“, рекао је Вучић.

Он је навео пример да је иста фирма радила истраживање и пре три месеца и тада су „блокадери“ били на 65 одсто.
