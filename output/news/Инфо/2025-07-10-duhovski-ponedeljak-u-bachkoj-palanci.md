---
title: "Духовски понедељак у Бачкој Паланци"
date: 2025-07-10
category: Инфо
url: https://backapalankavesti.com/info/crkvene-vesti/duhovski-ponedeljak-u-backoj-palanci/
---

Бачка Паланка – На Духовски понедељак, 9. јуна 2025. године, после вечерњег богослужења, код Рајковачке водице у Бачкој Паланци је служено молитвословље за благослов поља и усева. Молитвословље су служили свештеници оба бачкопаланачка храма. Том приликом беседу је произнео протојереј Душан Ђукић, парох при храму Покрова Пресвете Богородице.

Рајковачка водица налази се у атару Нове Паланке која је данас део Бачке Паланке, на летњем путу према Младенову. Подигнута је 1933. године, а после Другог светског рата је запустела и обрасла густим шибљем, а бунар је пресушио и урушио се. У новембру 2020. године, уз помоћ старијих парохијана бунар је пронађен, простор око њега очишћен и уређен, те је постављен дрвени крст поред бунара.
