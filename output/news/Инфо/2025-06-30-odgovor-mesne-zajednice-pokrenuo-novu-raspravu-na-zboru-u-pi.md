---
title: "Одговор Месне заједнице покренуо нову расправу на збору у Пивницама"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

ПИВНИЦЕ – У просторијама Месне заједнице у Пивницама, у среду 14. маја, одржан је пети по реду неформални збор грађана. И овог пута, иницијативу је покренула Адријана Петковић, а на састанку су се поново окупили мештани, како би дискутовали о актуелним питањима, изборима и комуналним проблемима. По већ устаљеном редоследу, најпре су усвојена правила збора и дневни ред.

На самом почетку, присутни су донели одлуку да се протест, који се иначе одржава недељом, овог пута помери за петак, 16. мај. Разлог томе је одржавање Дечјег фестивала у недељу, који ће окупити бројну децу, родитеље и гледаоце, па су грађани одлучили да само ове недеље протест одрже у измењеном термину.
Када је реч о изборима за Савет Месне заједнице, грађани су се већ усагласили око потенцијалних кандидата. После 4. неформалног збора, поднели су Захтев за сазивање седнице Савета МЗ, због, како су навели, алармантне безбедносно-здравствене ситуације у селу. Међутим, одговор који су добили од МЗ није био охрабрујући. У одговору се истиче да, због неформалног карактера збора, као и зато што није био присутан потребан број грађана (5% од укупног броја пунолетних становника са правом гласа), не постоји обавеза Савета да сазове седницу. Такав одговор је отворио и наредну тему, како информисати грађане о њиховим правима, пре свега у контексту избора. Тако је једна од иницијатива била управо оснаживање свести грађана о бирачком праву, провера бирачких спискова, као и начин како да се из бирачког списка одјаве такозвани „фантомски“ гласачи.


У наставку се дискутовало и о томе, ко би могао бити предложен као потенцијални контролор избора, а као наредни корак разматрана је могућност контакта са организацијама које се баве изборним процесима и контролом гласања, да би се грађани боље информисали.


Мештани су своје незадовољство и овога пута усмерили ка ЈКП „Комуналпројект“, због, како су навели, неиспуњавања основних обавеза и надлежности у погледу одржавања села. Присутни су искористили прилику да похвале мештане Младенова, који су већ неколико пута самостално организовали радне акције и иницирали састанак са директором Комуналпројекта. На том састанку су изнели своје проблеме, добили одговоре и обећања, а како је речено на збору, време ће показати шта ће од тога бити испуњено.
Разматране су и идеје о иницијативама које би Пивничани могли сами да покрену, а као један од проблема, истакнут је и начин одлагања амбалаже од хербицида и пестицида, па су окупљени истакли потребу да се у селу омогући већа доступност за одлагање овакве врсте отпада.


Као тема за размишљање, споменуто је и потенцијално формализовање неформалног збора, како би мештани у будућности могли званично да упућују своје предлоге и захтеве надлежним органима.
Термин наредног неформалног збора, биће договорен путем заједничке Вајбер групе.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
