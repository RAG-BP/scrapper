---
title: "Пуцњава у школи у Грацу"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Фото: Getty images
            Према последњим информацијама, најмање девет особа изгубило је живот када је ученик школе у Грацу отворио ватру на ђаке и наставнике.
Како преноси ББЦ, међу жртвама су ученици и наставници, а верује се да је починилац пуцао у себе у школском тоалету. Место инцидента је школа (БОРГ) у Драјершиценгасеу.
Према тврдњама аустријског Курира, нападач је себи одузео живот и његово тело је пронађено у школском тоалету.


Полиција не искључује могућност да је у масакру учествовао и други нападач, а потврдила је да је у нападу коришћено више пушака, али детаљи још нису познати.


Према полицијским наводима, пуцњава је почела око десет часова.
– У школи су се чули пуцњи – саопштила је полиција.
Полиција моли становништво да избегава то подручје.
Аустријски новинар је успео да разговара са мужем наставнице која је тренутно забарикадирана у учионици са својим ученицима. Наводно је чула неколико пуцњева.
Родитељима ученика који су успели да побегну из школе сада је дозвољено да приђу деци.












Повређени ученици су збринути у оближњој сали Хелмут Лист.
Рањене евакуишу и полицијским хеликоптерима, како се види на снимцима који су објављени на друштвеним мрежама.


Овај напад се догодио непосредно пре десете годишњице пуцњаве у школи у Грацу 20. јуна 2015. године, у којој су погинуле три особе, а које се многи становници тог аустријског града и данас сећају

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
