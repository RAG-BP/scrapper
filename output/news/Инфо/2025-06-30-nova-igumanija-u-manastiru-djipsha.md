---
title: "Нова игуманија у манастиру Ђипша"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

У навечерје Друге недеље по Духовима, Недеље свих Светих преподобних и богоносних отаца који су у земљи српској просијали, и на дан када молитвено прослављамо Светог Кирила Александријског, 21. јуна 2025. године, Његово Високопреосвештенство Митрополит сремски г. Василије служио је вечерње богослужење у Светониколајевској обитељи Манастира Ђипша уз саслужење архимандрита Нифонта Павловића, игумана манастира Мала Ремета, игумана мр Јустина Стојановића духовника и свештенослужитеља манастира Беочин и епархијског протођакона Горана Власца. За певницом су појали Хор “Свети Цар Давид” при Храму Рођења Пресвете Богородице у Сремској Каменици под диригентском палицом др Марине Ђурић, професори Карловачке богословије Јован Стојановић и Срђан Јуришић и теолог Борислав Шашић.
Светониколајевска обитељ била је место великог сабрања у молитви и благодарности Господу јер је Митрополит Василије, благодаћу Божјом, мати Недељу настојатељицу манастира Ђипша, произвео у чин игуманије. Том приликом митрополит Василије је замонашио у чин мале схиме овдашњу искушеницу Ружицу давши јој монашко име Евлавија.
Велики број верних који се сабирају у овој светој обитељи имао је прилику да чује монашке завете које је нова монахиња пред свима дала, као и очинске поуке и поруке које јој је Митрополит Василије кроз молитве упутио. Митрополит Василије је честитао и новој игуманији Манастира Ђипша високопреподобној Мати Недељи.


После богослужења, у манастирској сали је високопреподобна Мати Недеља, игуманија Манастира Ђипша са својим монашким сестринством приредила трпезу љубави, уз умилно појање Хора “Свети Цар Давид” под руководством др Марине Ђурић.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
