---
title: "Запослени ПИО фонда у Новом Саду тврде да им је прећено због 16 минута тишине"
date: 2025-07-21
category: Инфо
url: https://backapalankavesti.com/info/srbija/zaposleni-pio-fonda-u-novom-sadu-tvrde-da-im-je-preceno-zbog-16-minuta-tisine/
---

Како се истиче, овим притисцима су посебно изложени запослени и чланови синдиката, како у Новом Саду, тако и у филијалама на територији АП Војводине, где директори директно траже од запослених да се повинују наредбама и претњама.

У саопштењу се наводи да се према запосленима који не испуне захтеве спроводе мере које укључују премештај на друга радна места са нижом платом, отказивање уговора о раду, неодобравање коришћења годишњег одмора и друге облике дискриминације у циљу застрашивања.

Синдикат наводи да овакво понашање није ново, али да је кулминирало након што су запослени почели да одају почаст настрадалима услед пада надстрешнице. Такво понашање директора се оцењује као неприхватљиво и незаконито, уз тврдњу да се тиме крше закони, као и основна људска и грађанска права, укључујући право на слободно изражавање уверења.

Синдикална организација захтева да се, како се наводи, моментално престане са притисцима, уценама и претњама којима су запослени свакодневно изложени.

Упркос претњама, запослени ПИО фонда су и данас изашли испред просторија и одали пошту страдалима.
