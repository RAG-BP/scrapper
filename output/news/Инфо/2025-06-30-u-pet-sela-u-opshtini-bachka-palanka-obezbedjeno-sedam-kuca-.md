---
title: "У пет села у општини Бачка Паланка обезбеђено седам кућа за младе и младе брачне парове"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БАЧКА ПАЛАНКА – Из Општине Бачка Паланка обевештавају грађане општине да је у пет села у општини Бачка Паланка обезбеђено седам кућа за младе и младе брачне парове. Бесповратна средства у износу од 7,7 милиона динара обезбеђена су на конкурсу Министарства за бригу о селу.

Марина Костић Ерор и Душан Ерор постаће власници куће у Обровцу, као и Александар Нежић. Данијела и Миљан Анђић обезбедиће кућу у Пивницама, Милован Субић у Товаришеву, Сара Антоновић у Гајдобри, а Андреја и Андреј Галицки, као и Јасмина Гојаковић у Силбашу.
Уговоре је у име општине Бачка Паланка у Министарству за бригу о селу потписао члан општинског већа Мита Лачански. Он је након потписивања уговора честитао младима и младим брачним паровима који су добили средства на конкурсу и истакао да Бачка Паланка спада међу лидере по броју младих који су добили бесповратна средства за куповину куће на селу са окућницом.


„Наша општина је средина са изузетно квалитетним земљиштем. Куповином куће решава се стамбено питање, али се уједно добија и потенцијал за пољопривредну производњу. Ако не за бизнис, онда за породичне потребе“, рекао је Лачански.


Право учешћа на конкурсу за куповину кућа с окућницом имају млади до 45 година старости, било да су брачни и ванбрачни парови или појединци. Према пропозицијама Конкурса, локалне самоуправе имају обавезу да процене вредности некретнина, гарантују ваљаност података у конкурсној документацији, и уплаћују средства на рачун продавца сеоске куће и окућнице.
Нови власници се обавезују да десет година не могу отуђити, издати у закуп или уклонити некретнину. Трошкове осигурања сносе сами, а током десетогодишњег периода кућа не може бити предмет залоге или хипотеке.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
