---
title: "Расписан конкурс за пријем у Специјалну антитерористичку јединицу"
date: 2025-07-10
category: Инфо
url: https://backapalankavesti.com/info/srbija/raspisan-konkurs-za-prijem-u-specijalnu-antiteroristicku-jedinicu1/
---

Право учешћа на конкурсу имају држављани Србије, који су пунолетни и нису старији од 28 година, што је новитет у односу на претходне године (када је у услов био испод 24 године у тренутку подношења кандидатуре). Да имају пријављено пребивалиште на територији Републике Србије, најмање једну годину непрекидно пре дана подношења пријаве на конкурс, завршену средњу школу, да имају возачку дозволу Б категорије, као и да прођу безбедносну проверу МУП-а.

Пријава на конкурс подноси се на прописаном обрасцу заједно са документацијом, на адресу: Министарство унутрашњих послова, Сектор за логистику, Управа за људске ресурсе, Булевар др Зорана Ђинђића број 104, 11070 Нови Београд (писарница СИВ-а 2 или путем поште), са назнаком – “За јавни конкурс за радно место „специјалац“.

Више од 46 година у „лиги шампиона“ светскиих специјалаца

Специјална антитерористичка јединица једина је таква формација у МУП-у. Резултате које постиже и ниво опремљености и обучености сврстава је у врх светских специјалних јединица, најчешће су оцене које чујемо приликом заједничких вежби са престижним специјалним јединицама из читавог света. САЈ је формиран 19. децембра 1978. године, након низа терористичких акција у Европи и Југославији.

САЈ је једина специјална јединица МУП-а. Само у последњих годину дана извршили су серију опасних акција, међу којима се издваја случај Алије Балијагића, ликвидирали убицу полицајца Николе Крсмановића, затим вехабију Сенада Рамовића, који је пуцао на њих приликом хапшења. Такође, на почетку ове године у оружаном обрачуну са САЈ-ем ликвидиран је Саша Милосављевић, који је претходно током кафанске свађе у Јагодини усмртио власника кафане и тешко ранио још једну особу.
