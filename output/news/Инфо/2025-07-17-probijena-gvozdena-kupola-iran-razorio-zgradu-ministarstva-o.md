---
title: "Пробијена Гвоздена купола, Иран разорио зграду Министарства одбране"
date: 2025-07-17
category: Инфо
url: https://backapalankavesti.com/info/svet/probijena-gvozdena-kupola-iran-razorio-zgradu-ministarstva-odbrane/
---

Мета напада били су, између осталог, зграда Министарства одбране Израела, Министарство националне безбедности, као и владини комплекси у Кирји, у центру Тел Авива, где се налази и заштићени командни центар CAHAL-а (израелских оружаних снага). Израелски медији потврђују да је неколико ракета директно погодило ове објекте.

У Тел Авиву се дижу облаци дима, а јављени су и пожари у близини стратешких зграда. Противваздушна одбрана Израела активно делује, али број испаљених пројектила превазилази њене капацитете. Израелске одбрамбене снаге позвале су становништво да не објављује снимке и локације удара, како би се избегло даље откривање слабих тачака израелске одбране.

Иран је званично потврдио да је овај масовни напад одговор на недавне израелске ударе и политичке провокације. Како је саопштила Револуционарна гарда, циљ операције је био наношење стратешке штете израелској војној инфраструктури и онемогућавање даљих напада на иранске интересе.

Ситуација на Блиском Истоку се драматично заоштрава, а како наводе израелски и светски медији, одговор Техерана је већ изазвао панику у политичком и војном врху Израела. Свет са зебњом посматра даљи ток догађаја, док се опасност од ширег рата у региону сваког часа повећава.
