---
title: "На Збору грађана МЗ Дунав упућен апел за помоћ Марији Бађури"
date: 2025-07-10
category: Инфо
url: https://backapalankavesti.com/info/politika/na-zboru-gradjana-mz-dunav-upucen-apel-za-pomoc-mariji-badjuri/
---

БАЧКА ПАЛАНКА – На другом Збору грађана Месне заједнице Дунав, одржаном 1. јула у просторијама у улици Иве Лоле Рибара, присутни грађани су упутили хитан позив за помоћ суграђанки Марији Бађури којој је потребна крв.

Како је истакнуто, неопходна је крвна групе Б било позитивна или негативне, а присутни су се обавезали да ову информацију прошире и подрже акцију добровољног давања крви.

Истакнута је и потреба да се општинским властима поново упути званичан захтев како би се грађанима омогућило редовно коришћење просторија Месне заједнице за одржавање зборова и других облика грађанског окупљања.

Присутни грађани дали су подршку иницијативи да се МЗ Дунав укључи у најављени „Збор зборова“, који ће окупити представнике више месних заједница, као и у организовану блокаду раскрснице у знак подршке студентским захтевима и грађанској непослушности.

Следећи Збор грађана МЗ Дунав заказан је за уторак, 8. јул 2025. године.
