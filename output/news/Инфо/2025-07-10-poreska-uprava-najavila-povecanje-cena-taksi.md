---
title: "Пореска управа најавила повећање цена такси"
date: 2025-07-10
category: Инфо
url: https://backapalankavesti.com/info/srbija/poreska-uprava-najavila-povecanje-cena-taksi1/
---

Према новом ценовнику, такса за подношење захтева износиће 420 динара, док ће се издавање потврда и уверења такође наплаћивати 420 динара. За физичка лица која траже потврду о резидентству у сврху примене међународних уговора о избегавању двоструког опорезивања, нова цена биће 2.270 динара, док ће иста потврда за правна лица коштати 6.210 динара.

Жалба на решење које је донела Пореска управа у управном поступку таксираће се 2.560 динара, док ће решење по том поступку носити додатни трошак од 720 динара.

Такође, израда преписа акта по половини табака оригинала коштаће 530 динара, а захтев за издавање пореског уверења 840 динара. Они који желе да траже одлагање плаћања дугованог пореза мораће да издвоје 1.140 динара за таксу.

Из Пореске управе напомињу да су нове таксе обавезујуће и да ће се примењивати на све захтеве и поступке покренуте од 1. јула 2025. године.
