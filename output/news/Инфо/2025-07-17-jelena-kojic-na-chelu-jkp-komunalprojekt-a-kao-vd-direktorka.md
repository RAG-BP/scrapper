---
title: "Јелена Којић на челу ЈКП „Комуналпројект“-а као в.д. директорка"
date: 2025-07-17
category: Инфо
url: https://backapalankavesti.com/info/opstinske-vesti/jelena-kojic-na-celu-jkp-komunalprojekt-a-kao-v-d-direktorka/
---

Ерцег је на место директора ступио пре шест месеци, након што је претходно обављао функцију вршиоца дужности овог предузећа.

За нову в.д. директорку именована је Јелена Којић, мастер инжењерка заштите животне средине која је у овом јавном предузећу запослена од 2013. године. У периоду од 2015. била је на позицији руководиоца сектора „Комуналне хигијене“, а од 2022. обављала је функцију извршне директорке. Према званичној потврди, Јелена Којић испуњава све услове за руковођење предузећем, поседује високо образовање, више од пет година искуства и доказано знање у области организације и управљања.

Подсећамо да је пре Александра Ерцега предузећем руководио Ђура Шкрбић, који је након оставке наставио да обавља функцију извршног директора. Тада је, први пут у 60 година рада овог јавног предузећа, отворена још једна позиција извршног директора. На тим функцијама налазили су се Јелена Којић и Ђура Шкрбић током мандата Александра Ерцега.

У последњих годину дана, „Комуналпројект“ је прошао кроз више кадровских промена, а актуелним решењем Јелена Којић преузима вођење предузећа у статусу вршиоца дужности, док Ђура Шкрбић остаје на позицији извршног директора. Остаје нејасно да ли ће се друга позиција, на којој је до сада била Јелена Којић, сада упразнити и ко ће је евентуално наследити.
