---
title: "Почео је Петровски пост"
date: 2025-07-21
category: Инфо
url: https://backapalankavesti.com/info/crkvene-vesti/poceo-je-petrovski-post/
---

Петровски пост назива се још и апостолски, почиње првог понедељка после Духовске недеље и траје до празника Светих апостола Петра и Павла. У току овог поста понедељак, среда и петак се посте на води, уторак и четвртак на уљу, а субота и недеља на риби.

Као и за време трајања сваког поста не једу се месо, бели мрс и јаја. Дан уочи Петровдана се такође строго пости. Уколико Петровдан падне у среду или петак, тога дана не мрсимо већ једемо рибу, вино и уље.

Сврха поста, како кажу правила вере, не може се постићи само уздржавањем од мрсне хране, већ и уздржавањем од лоших мисли, речи и дела. Петровски пост спада у један од четири најважнија годишња поста које СПЦ прописује својим канонима.

Најдужи је Велики или Часни пост који се завршава празником Васкрсења, а потом Божићни пост који, такође, траје више недеља и завршава се празником Христовог Рођења.

Осим Петровског, у летњем периоду се поштује и Госпојински пост, пред Велику Госпојину, празник Вазнесења Богородице. Православни хришћани добровољно доносе одлуку о поштовању поста, а тим подвигом се постиже очишћење душе и тела.
