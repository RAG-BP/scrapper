---
title: "И за Општину Бачка Паланка средства за развој локалне инфраструктуре"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

БЕОГРАД – Министарка грађевинарства, саобраћаја и инфраструктуре Александра Софронијевић потписала је у уторак (27.05.), са представницима 21 локалне самоуправе, уговоре о додели бесповратних средстава у оквиру пројекта развоја локалне инфраструктуре и институциналног јачања јединица локалне самоуправе (ЛИИД), вредне више од 15 милиона евра, саопштило је Министарство грађевинарства, саобраћаја и инфраструктуре.

Реч је о Куршумлији, Лајковцу, Лапову, Мајданпеку, Бачкој Паланци, Бачу, Белој Паланци, Блацу, Крагујевцу, Лебану, Осечини, Пећинцима, Пироту, Трстенику, Мионици, Неготину, Параћину, Ужицу, Жагубици, Горњем Милановцу и Косјерићу, који ће средства утрошити за различите пројекте ради унапређења квалитета живота својих грађана.
Уговор испред Општине Бачка Паланка потписао је председник општине, Бранислав Шушница.


Софронијевић је истакла да су циљеви обнова старих и изградња нових локалних путева и улица, обнова паркова, изградња пешачких и бициклистичких стаза, унапређење енергетске ефикасности, повећање безбедности у саобраћају, односно реализација идеја које су локалне самоуправе изнеле као потребне за бољи живот грађана.


„Управо ти пројекти представљају најбоље примере свега онога чему Влада Србије и Министарство теже у изградњи Србије“, рекла је Софронијевић и додала да је Влада Србије, у оквиру пројекта ЛИИД, са Светском банком и Француском развојном агенцијом обезбедила бесповратна средства у укупном износу од 265 милиона евра за 145 јединица локалне самоуправе у Србији.
Кроз овај пројекат већ су потписани уговори са 25 општина и градова, а тренутно се реализује 39 пројеката.


Осим општина и градова са којима су већ потписани уговори, још 78 јединица локалне самоуправе поднело је захтеве, односно кандидовало пројекте који су тренутно у поступку евалуације.
Софронијевић је позвала преостале градове и општине да се пријаве и кандидују пројекте, како би добили подршку која је већ обезбеђена за 46 општина и градова.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
