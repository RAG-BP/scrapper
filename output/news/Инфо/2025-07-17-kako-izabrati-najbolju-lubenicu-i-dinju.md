---
title: "Како изабрати најбољу лубеницу и дињу"
date: 2025-07-17
category: Инфо
url: https://backapalankavesti.com/zanimljivosti/recepti/kako-izabrati-najbolju-lubenicu-i-dinju2/
---

На пијацама је у јеку сезона лубеница и диња, свако жели да изебре најукуснију и најслађу. Припремили смо неколико савета уз чију помоћ можете одабрати најбољу лубеницу и дињу. Приликом куповине, довољно је свега пар минута да пажљиво погледате и омиришете плод.

Када бирате диње обратите пажњу на њихову кору. Избегавајте оне које имају видљиве зелене линије јер су оне знак да је диња убрана прерано. Уместо тога боље је да изаберете ону која има једнолику нијансу беж боје. Проверите дињу куцањем. Ако куцнете о дињу и чујете шупљи звук, то је знак да је диња у идеалном стању. Ако диња нема сладак мирис, то значи да је презрела.

Многима омиљено летње воће, лубеница, ових дана је преплавила све пијаце. Уз ове савете можете лакше изабрати ону која има идеалну комбинацију слаткоће и сочности.

Проверите да ли лубеница има жуту мрљу на свом дну. То је место на којем је она лежала на земљи. Ако у том делу има линије које личе на паукову мрежу, знаћете да су лубеницу опрашивале пчеле неколико пута током сазревања. Већи број опрашивања допридоноси већој слаткоћи лубенице.

Узмите у обзир и величину лубенице – она не би смела бити ни премала ни превелика, бирајте оне средње величине. На основу петељке лубенице, одредићете њену свежину. Ако је петељка завијена попут малог репића, то је знак да је свежа и убрана на време, ако је равна петељка значи да је прерано убрана.
