---
title: "Апел грађанима због опасности од пожара на отвореном"
date: 2025-07-10
category: Инфо
url: https://backapalankavesti.com/info/srbija/apel-gradjanima-zbog-opasnosti-od-pozara-na-otvorenom/
---

„Подсећамо наше грађане, да је Законом о заштити од пожара и другим законима забрањено спаљивање траве и ниског растиња на отвореном простору, остатака стрних усева, спаљивање смећа, као и ложење ватре у шуми и на удаљености од 200 метара од руба шуме. За непоштовање ових законских одредби запрећене су и прописане новчане казне. Казне за физичка лица која прекрше одредбе овог Закона крећу се од 10.000 до 50.000 динара, док казне за спаљивање остатака стрних усева, биљних остатака и смећа за физичка лица износе 10.000 динара, а за правна од 300.000 до 1.000.000 динара“, навео је командир Ватрогасно спасилчког вода Бачка Паланка, Милан Ајдер.

Уколико дође до пожара потребно је што пре обавестити ватрогасну службу на број телефона 193. Сектор за ванредне ситуације ће у наредном периоду, заједно са другим линијама рада Министарства унутрашњих послова, надлежним инспекцијским службама републичког и локалног нивоа, појачати надзор и обилазак терена ради проналажења неодговорних грађана који не поштују законске одредбе и њиховог
процесуирања, а све у циљу смањења броја пожара на отвореном простору и повећања безбедности наших грађана.
