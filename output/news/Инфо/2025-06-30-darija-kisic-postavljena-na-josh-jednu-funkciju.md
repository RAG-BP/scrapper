---
title: "Дарија Кисић постављена на још једну функцију"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

foto: rts
            Влада Србије именовала је в. д директорку Института за вирусологију, вакцине и серуме „Торлак“ Дарију Кисић на још једну функцију – за председницу Управног одбора Института за примену нуклеарне енергије (ИНЕП).

Именовање је прошле недеље потписао председник Владе Ђуро Мацут, објавио је Данас.
Претходно је решењем Владе смењен цео Управни одбор ИНЕП-а, којим је председавала др Гордана Никачевић. Остали чланови су били доц. др Ивана Поповић, проф. др Тања Јовановић и др сц. Анђелија Маленовић.


Новим решењем Владе, поред Кисић која је именована за председницу, за чланове су изабрани: проф. др Борис Ђинђић (Медицински факултет у Нишу), проф. др Наташа Максимовић (Медицински факултет у Београду) и проф. др Александар Џамић (Медицински факултет у Београду).


Дарија Кисић је широј јавности постала позната током пандемије корона вируса, када је била део Кризног штаба за борбу против епидемије. У то време Кисић је обављала функцију помоћнице директора Института за јавно здравље Србије „Милан Јовановић Батут“.
За министарку за рад, запошљавање, борачка и социјална питања именована је 2020, а 2022. постаје министарка за бригу о породици и демографију.


Од 2024. године је директорка Института за вирусологију, вакцине и серуме „Торлак“ и на тој позицији се и сада налази.
Према последње објављеној имовинској карти Агенције за спречавање корупције од 4. јуна 2024. године Кисић је пријавила следеће приходе: в. д директора „Торлак“- 178.444,93 динара, Медицински факултет у Косовској Митровици (редовни професор) – 30.000 динара, Медицински факултет у Београду (редовни професор) – 52.306,00 динара и Медицински факултет у Београду (научни рад кроз пројекте Министарства просвете, науке и технолошког развоја) – 39.053,02.
Примања су на месечном нивоу.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
