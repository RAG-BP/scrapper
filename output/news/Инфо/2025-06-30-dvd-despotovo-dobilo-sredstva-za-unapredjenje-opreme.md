---
title: "ДВД Деспотово добило средства за унапређење опреме"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Добровољна ватрогасна друштва с територије АП Војводине подржана су преко конкурса Покрајинског секретаријата за пољопривреду, водопривреду и шумарство са укупно 30 милиона динара с циљем унапређења опремљености, спремности и ефикасности деловања на терену.

Добровољно ватрогасно друштво Деспотово било је једно од 36 друштава у Војводини којима су у петак у оквиру конкурса Покрајинске владе, додељена средства за унапређење техничке опреме и капацитета.
Свечано потписивање уговора одржано је у Покрајинској влади, а у име Секретаријата за пољопривреду, водопривреду и шумарство, уговоре је уручио помоћник покрајинског секретара Петар Самоловац. Свечаности су присуствовали и Золтан Тот, заменик покрајинског секретара, као и Стојан Миловац, начелник Управе за ванредне ситуације у Новом Саду.


Средства која је добило ДВД Деспотово биће искоришћена за набавку комплетне опреме треће категорије, чиме ће се значајно унапредити оперативна спремност друштва, као и безбедност ангажованих ватрогасаца и грађана.


Из овог друштва истичу да је ово велики корак напред и потврда вредног и одговорног рада, који већ годинама уназад представља темељ добровољног ватрогаства у овом делу Бачке. Посебну захвалност упутили су Покрајинском секретаријату за пољопривреду, водопривреду и шумарство, као и свима који препознају и подржавају улогу и значај добровољних ватрогасних друштава широм Војводине.
„Бити ватрогасац није само позив, то је одговорност, посвећеност и спремност да се у сваком тренутку ставимо у службу заједнице“, поручили су из ДВД Деспотово, додајући да ће наставити да унапређују свој рад у корист свих грађана.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
