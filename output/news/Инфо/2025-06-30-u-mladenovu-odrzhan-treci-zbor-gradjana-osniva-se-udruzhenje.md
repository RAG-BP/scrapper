---
title: "У Младенову одржан трећи Збор грађана – Оснива се удружење грађана „Волим Младеново“"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

МЛАДЕНОВО – У петак, (31.05.) у Дому културе у Младенову одржан је трећи по реду Збор грађана који је окупио око 130 мештана. Збор је протекао у знаку отвореног дијалога, размене мишљења и договора о конкретним корацима за унапређење живота у месту.

Младеновљани су разговарали о актуелним друштвеним околностима и свакодневним проблемима са којима се мештани суочавају, као и о начинима њиховог решавања. Посебан акценат стављен је на бројне волонтерске акције које су претходних месеци спроведене у селу као што су уређење месног гробља, центра села, приобаља канала Мостонга, дунавске аде код „Светионика“, као и уређење спортског терена на стадиону ФК „Будућност“.
Теме су биле и грађанске иницијативе које су Младеновљани упутили локалним институцијама, инспекцијама и јавним предузећима, с циљем решавања комуналних и инфраструктурних проблема.


Једна од значајнијих тема била је и забринутост грађана поводом чињенице да избори за Савет Месне заједнице Младеново нису расписани у законски предвиђеном року. Учесници Збора сагласили су се да је спровођење избора неопходно како би се обезбедило несметано функционисање Савета и поштовање основних принципа владавине права.


Најављен је и почетак оснивања удружења грађана „Волим Младеново“, које ће формално бити регистровано у наредним данима са циљем да окупља мештане и активно доприноси унапређењу свих аспеката живота у Младенову.
Збор је завршен договором о новим заједничким акцијама и израженом жељом учесника да кроз сарадњу, солидарност и лично ангажовање допринесу да Младеново постане још лепше и боље место за живот свих његових грађана.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
