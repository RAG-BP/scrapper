---
title: "Новосадски суд блокиран 12. дан, није стигла група људи из Београда"
date: 2025-07-07
category: Инфо
url: https://backapalankavesti.com/info/vojvodina/novosadski-sud-blokiran-12-dan-nije-stigla-grupa-ljudi-iz-beograda/
---

Студенти су претходно позвали грађане да се окупе у што већем броју, јер је било најављено да из Београда аутобусима долази већа група људи.

Због тога је група бајкера из Београда синоћ стигла у Нови Сад, а испред суда су касно увече били и бројни други грађани. Подсетимо и да је председник Српске напредне странке Милош Вучевић прошле недеље најавио могућност да данас присталице те странке блокирају суд.

Блокада Вишег и Апелационог суда у Новом Саду, која је почела 15. маја и даље траје, а данас је 12. дан протеста. Окупљени студенти, грађани, ветерани и активисти захтевају ослобађање активиста који су притворени под оптужбом за покушај рушења уставног поретка.  У притвору се и даље налазе Младен Цвијетић, Давор Стефановић и Срђан Ђурић. Лазар Динић, Марија Васић и Ладо Јововић су у кућном притвору.
