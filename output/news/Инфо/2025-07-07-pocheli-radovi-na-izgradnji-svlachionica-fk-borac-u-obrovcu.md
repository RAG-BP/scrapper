---
title: "Почели радови на изградњи свлачионица ФК „Борац“ у Обровцу"
date: 2025-07-07
category: Инфо
url: https://backapalankavesti.com/info/opstinske-vesti/poceli-radovi-fk-borac-iz-obrovca/
---

Подсећамо да је Општинска управа општине Бачка Паланка  25. априла 2025. године закључила уговор за радове на изградњи свлачионица за потребе Фудбалског клуба „Борац“ у Обровцу. На 34. седници Општинског већа одржаној 25. априла 2025. године, усвојен је Предлог одлуке о рушењу стадиона „Борац“ у Обровцу, чиме је омогућено уклањање дотрајалих структура и припрема терена за изградњу нових објеката.

Општина Бачка Паланка је у буџету за 2025. годину планирала средства за обнову спортске инфраструктуре на стадиону у Обровцу. За ове намене опредељено је 15.300.050 динара. Пројекат предвиђа рушење старих, дотрајалих објеката (изузев постојећих трибина) и изградњу нових модерних објеката, који ће омогућити боље услове за тренинг, такмичења и свакодневни рад клуба.

Фудбалски клуб Борац 46 из Обровца, основан давне 1946. године, представља један од стубова спортског живота у селу. Услови у којима је клуб функционисао већ дуго нису на задовољавајућем нивоу. Највећи проблем су представљале свлачионице и пратећи објекти на стадиону који су у веома лошем стању.

Према пројектној документацији, предвиђена је изградња следећих објеката:

Радове ће изводити фирма „ ŽIVOTA MITROVIĆ PREDUZETNIK GRAĐEVINSKO TRGOVINSKA RADNJA GRADNJA-KOP NEPRIČAVA“. Фирма већ има искуства у раду са објектима јавне намене на територији општине Бачка Паланка. Наиме, ова фирма је током 2021. године била извођач радова на пројекту енергетске санације крова на централној згради Предшколске установе „Младост“ у Бачкој Паланци.

Вредност уговора са извођачем износи 12.943.371,50 динара без ПДВ-а, односно 15.532.477,80 динара са ПДВ-ом.

Чека се реконструкција свлачионица ФК Борац 46 из Обровца
