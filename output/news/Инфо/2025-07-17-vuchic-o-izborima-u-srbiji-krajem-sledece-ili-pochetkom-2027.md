---
title: "Вучић о изборима у Србији: Крајем следеће или почетком 2027. године"
date: 2025-07-17
category: Инфо
url: https://backapalankavesti.com/info/srbija/vucic-o-izborima-u-srbiji-krajem-sledece-ili-pocetkom-2027-godine/
---

„Они (који протестују) су питали када ће бити избора. Избори ће бити или крајем идуће године или почетком 2027. То је то. Имали смо изборе пре годину дана и сада се припремамо за специјализовани Експо 2027“, рекао је Вучић на питање о протестима у Србији, на панел дискусији „Искористити тренутак: Стварање трајних партнерстава у суседству“.

Вучић је нагласио да сада имамо пуно посла у Србији, као и да морамо пуно да радимо на путу европских интеграција.

А онда ће народ одлучити ко ће победити и ко ће владати државом у будућности, додао је Вучић.

Вучић учествује данас на Глобалном безбедносном форуму „ГЛОБСЕЦ 2025“ у Прагу, где се састао са председником Чешке Петром Павелом, саветнком словачког премијера Роберта Фица Мирославом Лајчаком, некадашњим аустријским премијером Себастијаном Курцом…

Председник Србије Александар Вучић састао се данас са председником Чешке Петром Павелому Прагу, у оквиру глобалног безбедносног форума „ГЛОБСЕЦ“.

Александар Вучић се пре састанка са Петром Павелом претходно састао са бившим изаслаником ЕУ за дијалог Београда и Приштине Мирославом Лајчаком и бившим аустријским канцеларом Себастијаном Курцом, а говорио је и на панелу „Стратешки и економски значај Југоисточне Европе“. Планирано је и да се обрати на панелу „Искористити тренутак: Стварање трајних партнерстава у суседству“, на којем ће учествовати неекадашњи специјални изасланик ЕУ за дијалог Београда и Приштине Мирослав Лајчак, председник Владе Јерменије Никол Пашињан, некадашњи савезни канцелар Аустрије Александар Шаленберг. Такође, имаће и низ билатералних сусрета са светским и европским званичницима, као и представницима међународних институција, института и компанија.

Вучић се састао и са председником компаније ДРЕАМ и бившим аустријским премијером Себастијаном Курцом и навео да је са њим имао „одличан разговор“.

„Разменили смо мишљења о актуелним геополитичким и економским питањима, фокусирајући се на изазове са којима се Европа суочава. Посебно смо се осврнули на потенцијале за јачање сарадње у областима дигиталне трансформације и иновација, где искуство бившег савезног канцелара Аустрије могу да буду драгоцени“, објавио је Вучић на свом Инстаграм налогу будуцностсрбијеав.

Додао је да верује да такви сусрети могу додатно да оснаже повезивање региона са најнапреднијим европским и светским праксама, а да наша земља засигурно остаје отворена за сарадњу са партнерима који деле визију стабилне, повезане и просперитетне Европе.

Са Лајчаком је разговарао о изазовима у региону као и могућим решењима у новим сложеним околностима у Европи и свету, саопштено је на Вучићевом Инстаграм налогу.

„Срдачан сусрет са пријатељем Мирославом Лајчаком , једним од најбољих познавалаца прилика на Западном Балкану. Разговарали смо о изазовима у региону и могућим решењима у новим сложеним околностима у Европи и свету“, навео је председник на интстаграм налогу будућностсрбијеАВ.

Иначе, глобално безбедносно форум „ГЛОБСЕЦ“, се етаблирао као једна од најутицајнијих платформи у Европи за обликовање глобалне безбедности и стабилности, и који ове године обележава јубиларно 20. издање.
