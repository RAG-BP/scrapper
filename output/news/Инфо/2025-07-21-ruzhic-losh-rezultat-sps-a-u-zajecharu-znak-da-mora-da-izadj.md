---
title: "Ружић: Лош резултат СПС-а у Зајечару знак да мора да изађе из чврстог загрљаја СНС"
date: 2025-07-21
category: Инфо
url: https://backapalankavesti.com/info/politika/branko-ruzic-los-rezultat-sps-a-znak-mora-da-izadje-iz-zagrljaja-sns/
---

Како је рекао Ружић, та опција је „да СПС изађе из чврстог и непринципијелног загрљаја Српске напредне странке, да ресетује свој идентитет и дигнитет“.
Ружић је навео да је тужан када чује по Србији да је глас за СПС – бачен глас.

Да подсетимо, потпредседнику ГО СПС Бранку Ружићу је утврђена тежа повреда Статута СПС због учешћа у демонстрацијама и протесту против власти чији је део и СПС, што је супротно одлукама и политици СПС. На седници Статутарне комисије Социјалистичка партија Србије једногласно је донела одлуку о суспензији Бранка Ружића са свих страначких функција у априлу ове године.

„Уколико је СПС-у до опстанка, процес својеврсне ‘еутаназије’ мора бити прекинут, јер је потенцијал социјалистичке и социјалдемократске идеје у Србији огроман“, оценио је Ружић, који је до октобра под суспензијом са свих страначких функција.
Упитан да ли би он испунио захтев студената за расписивање ванредних парламентарних избора, Ружић је одговорио да би „заиста било нескромно да се ставља у позицију једног великог државника какав је Александар Вучић“.

„Тако да то препуштам њему“, додао је Ружић у интервјуу за НИН.

Упитан да ли мисли да су избори у Србији фер и поштени, Ружић је оценио да су избори „само рефлекс системских решења која смо сви заједно направили“.

„Оно што није фер и поштено то су медијски услови за изборе. Изборно законодавство је солидно уређено, али може још да се поправи. Поента је ко све контролише. Важни су, дакле, контролори на бирачким местима, али и да се избегне довођење људи са стране, око чега се прави фама“, оценио је Ружић.
