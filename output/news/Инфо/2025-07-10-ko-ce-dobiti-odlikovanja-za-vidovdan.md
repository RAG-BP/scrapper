---
title: "Ко ће добити одликовања за Видовдан"
date: 2025-07-10
category: Инфо
url: https://backapalankavesti.com/info/srbija/ko-ce-dobiti-odlikovanja-za-vidovdan/
---

Фото: РТС
            Председник Србије Александар Вучић уручиће у суботу видовданска одликовања заслужним појединцима и институцијама.

На списку одликованих за Видовдан су:

Проф. др Патрик Дрид, декан и редовни професор Факултета спорта и физичког васпитања у Новом Саду
Проф. др Владан Петров, редовни професор Правног факултета у Београду и судија Уставног суда, српски члан Венецијанске комисије при Савету Европе, аутор бројних монографија и уџбеника из области права
Владимир Вуковић из села Житковац код Звечана. Упркос тешким безбедносним условима у којима живи наш народ на Косову и Метохији, породица Вуковић остаје постојана и одлучна да опстане на свом огњишту, сведочећи својим животом храброст, светлост наде, вере и будућности
Ненад Ђорђевић, рудар, палиоц мина у Руднику лигнита „Лубница“
Јован Колунџија, истакнути српски виолиниста са завидном светском каријером и више од четири хиљаде одржаних концерата у земљи и свету
Проф. др Сефедин Шеховић, редовни професор Факултета за образовање учитеља и васпитача, Београд
Љубомир Љуба Манасијевић, композитор, текстописац, аутор бројних песама од којих су најпознатије „Са Косова зора свиће“ и „Востани, Сербие“
Јелена Бухач Радојчић, која је као дете од седам година преживела голготу јасеновачког логора и по којој је снимљен филм „Дара из Јасеновца“, хероина којој су Усташе током Другог светског рата убиле баку, деду, оца, два брата и још 80 рођака. Из јасеновачког логора спасила је Дијана Будисављевић
Ватерполо савез Србије
Бранка Лазић и Драгана Ћендић, новинарке Информер ТВ
Постхумно Весна Стојаковић из Врања, која је током НАТО бомбардовања 1999. године својим телом заштитила кћерку и тиме спасила њен живот, истовремено изгубивши обе ноге. Весна Стојаковић је преминуила прошле године.
Постхумно потпоручник Предраг Пеђа Леовац, Након напада на Кошаре 9. априла, Пеђин вод је уведен у борбу 11. априла. Пеђа је оставио своје младе војнике у позадини, рекавши да не жели да води своје младе војнике у смрт и отишао на задатак са тридесет искуснијих резервиста. Три дана је без хране и воде водио борбу за гранични камен Ц4. У сукобима са албанским терористима, у рејону карауле Кошаре, бива смртно погођен снајпером. Преминуо је на путу до болнице у Ђаковици. Постхумно је одликован Орденом за заслуге у области одбране и безбедности СР Југославије
Неле Карајлић
Чеда Марковић, певач
Душица и Недељко Билкић, певачи
Дејан Недић, професор статистике, бивши међународни фудбалски судија, судијски аналитичар и директор Друге економске школе у Београду
