---
title: "У Бачкој Паланци данас сунчано и топло"
date: 2025-07-10
category: Инфо
url: https://backapalankavesti.com/info/vremenska-prognoza/u-backoj-palanci-danas-suncano-i-toplo/
---

Топло и сунчано време задржаће се у наредном периоду, док РХМЗ упозорава да ће температуре у четвртак бити и до 36 степени.

Према изгледима времена у Србији за наредних седам дана, до 30. јуна, до четвртка се очекује претежно сунчано и топло, са дневном температуром у среду у интервалу од 32 до 37 степени, а у четвртак још топлије – од 36 до 39 степени.

У четвртак увече и током ноћи ка петку на северу, а у петак и у осталим крајевима, очекује се пролазно наоблачење, уз пад температуре, са кишом и краткотрајним пљусковима са грмљавином.

Прогнозира се да ће температура у петак пасти за 5 до 8 степени у односу на четвртак, уз умерен ветар у Војводини и на истоку земље, док се у планинским пределима очекује јак северозападни ветар.

Током дана биће променљиво облачно, средином дана и после подне местимично са локалним пљусковима и грмљавином.

За наредни викенд прогнозира се претежно сунчано и умерено топло са локалном појавом пљускова и грмљавине понегде у брдско-планинским пределима.
