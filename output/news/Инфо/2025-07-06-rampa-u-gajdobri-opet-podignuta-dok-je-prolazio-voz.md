---
title: "Рампа у Гајдобри опет подигнута док је пролазио воз"
date: 2025-07-06
category: Инфо
url: https://backapalankavesti.com/drustvo/glas-gradjana/rampa-u-gajdobri-opet-podignuta-dok-je-prolazio-voz/
---

Видео снимак инцидента који нам је доставио читалац настао је у јутарњим часовима 6. јула, а како наводи, ово је већ трећи пут да се рампа на овом месту не спушта при проласку воза.

A post shared by BAP VESTI (@backapalankadesavanja)

Подсећамо да смо само пре неколико дана већ објавили фотографију идентичне ситуације на истом прелазу када воз пролази, а рампа је подигнута. Упркос јавно изнетом проблему, ништа није предузето, а опасност се и даље понавља.

Мештани су узнемирени и апелују на надлежне да хитно реше овај проблем пре него што дође до несреће. Уколико рампа не функционише исправно, неопходно је да се обезбеде алтернативни сигурносни механизми или присуство службеног лица док се квар не отклони. Апелујемо на све возаче и пешаке да са додатним опрезом прелазе овај пружни прелаз.

У наставку текста можете да видите ред вожње на Железничкој станици у Гајдобри:

Детаљан ред вожње – Железничка станица Гајдобра
