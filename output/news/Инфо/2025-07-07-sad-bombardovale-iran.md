---
title: "САД бомбардовале Иран"
date: 2025-07-07
category: Инфо
url: https://backapalankavesti.com/info/svet/sad-bombardovale-iran/
---

Ирански званичници су саопштили да не постоји опасност по становнике који живе близу погођених постројења, пренели су ирански државни медији.

Трамп је, у обраћању из Беле куће после удара, рекао да Иран сада мора да склопи мир.

„Уколико то не ураде, будући напади ће бити далеко већи и много лакши за извођење. Четрдесет година Иран говори ‘смрт Америци, смрт Израелу“, рекао је Трамп.

Како је додао, много је „мета остало“ у тој земљи које САД треба да погоде.

Упозорио је и да ће се на било какву одмазду Техерана против САД одговорити „далеко снажније него протекле ноћи“.

Похвалио је израелског премијера Бењамина Нетањахуа, рекавши да су „радили као тим, како можда ниједан тим никада раније није радио“ и да су „збрисали ту страшну претњу по Израел“.
