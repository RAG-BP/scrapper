---
title: "Дојава о бомбама зауставила железнички саобраћај"
date: 2025-07-07
category: Инфо
url: https://backapalankavesti.com/info/srbija/dojava-o-bombama-zaustavila-zeleznicki-saobracaj/
---

Због безбедносних разлога, саобраћај свих путничких возова је привремено обустављен док надлежни органи не обаве неопходне провере.

Моле се путници да прате информације путем сајта www.srbijavoz.rs

Подсећамо да ово није први пут да се у јеку најављених грађанских протеста бележи слична безбедносна дојава. На дан великих студентских демонстрација 15. марта ове године, “Србија Воз” је такође привремено обуставио саобраћај путничких возова, позивајући се на тадашњу анонимну дојаву о постављеним бомбама.

Тада је велики број грађана и организација изразио сумњу у аутентичност претњи, тумачећи ту одлуку као покушај да се ограничи долазак људи на протест у Београду. Данашња ситуација, с обзиром да се слична дојава појавила непосредно пред нови заказани протест, поново отвара питање да ли је безбедност једини мотив за овакве одлуке или се иза њих крију политички разлози.
