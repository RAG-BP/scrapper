---
title: "Веће без Шушнице и Крагуљца – Општина продаје грађевинско земљиште по цени од 9,4 евра по m²"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

На 36. седници Општинског већа, одржаној у четвртак (22.05.), којом је председавао члан Општинског већа, Милорад Париповић, разматрано је 13 тачака дневног реда. Како је наведено, председник општине Бранислав Шушница и његов заменик су оправдали одсуство.

Усвојени су записници са 34. и 35. седнице Општинског већа, која је одржана телефонским путем. Чланови већа су разматрали Извештај о раду Комисије за доделу стипендија ученицима и студентима за школску 2024/2025 годину, који ће бити упућен Скупштини општине Бачка Паланка на даље усвајање и разматрање. Додељено је 95 стипендија ученицима средњих школа и 95 стипендија студентима са територије општине.


Донето је Решење о именовању доктора медицине Дејана Мајсторовића за стручно утврђивање времена и узрока смрти умрлих лица изван здравствене установе и издавање потврде о смрти на територији Општине Бачка Паланка,


Решење о давању сагласности на Правилник о измени Правилника о унутрашњој организацији и систематизацији радних места Установе: Културни центар Бачка Паланка, Решење о давању сагласности на корекцију цене погребне услуге-сахране недељом и на дан државног празника по захтеву породице покојника у граду и насељеним местима Општине Бачка Паланка, Решење о давању сагласности на корекцију цена паркинг услуга у Бачкој Паланци и Решење о давању сагласности на Одлуку Савета месне заједнице „Товаришево“ о пријему у радни однос и финансирању једног запосленог из средстава буџета Општине Бачка Паланка.
Продаје се парцела код Цврцине баре по веома повољној почетној цени – Метар квадратни око 1.100 динара
Цена по квадратном метру за обе парцеле износи приближно 1.104 динара по m², што је око 9,4 евра по m² (по курсу 117 RSD = 1 EUR), што је за грађевинско земљиште веома ниско.


Чланови већа су донели Закључак о покретању поступка отуђења неизграђеног грађевинског земљишта у јавној својини Општине Бачка Паланка јавним надметањем-катастарске парцеле број 6678/6 и 6678/7 К.О. Бачка Паланка-град (парцела код Цврцине баре). Поступак отуђења катастарских парцела број 6678/6 и 6678/7 у К.О. Бачка Паланка-град покренуо је председник Општине Бачка Паланка закључком број I-016-3-2024-78 од 21. маја 2024. године. Разлог за покретање поступка је потреба да се наведене парцеле, које се налазе у грађевинском подручју насеља Бачка Паланка и према важећем плану генералне регулације имају намену вишепородичног становања, уступе заинтересованим инвеститорима у складу са тржишним условима. На овај начин омогућава се рационално коришћење земљишта у јавној својини, унапређује се урбани развој општине и подстичу инвестиције у стамбену изградњу.
Донет је и закључак о покретању поступка отуђења неизграђеног грађевинског земљишта у јавној својини Општине Бачка Паланка јавним надметањем-катастарска парцела број 1/3 К.О. Челарево (парцела преко пута гробља).
Размотрена је Информација о степену усклађености планираних и реализованих активности из Програма пословања јавних предузећа, друштава капитала и других облика организовања на која се примењује Закон о јавним предузећима а чији је оснивач Скупштина општине Бачка Паланка за период од 01.01.2025.- 31.03.2025. године.












Чланови већа су донели Правилник о изменама и допунама Правилника о унутрашњем уређењу и систематизацији радних места Општинске управе Општине Бачка Паланка, Правобранилаштва Општине Бачка Паланка и посебним стручним службама.

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
