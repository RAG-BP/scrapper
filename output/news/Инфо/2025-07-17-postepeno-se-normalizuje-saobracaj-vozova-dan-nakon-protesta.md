---
title: "Постепено се нормализује саобраћај возова – Дан након протеста"
date: 2025-07-17
category: Инфо
url: https://backapalankavesti.com/info/srbija/postepeno-se-normalizuje-saobracaj-vozova-dan-nakon-protesta/
---

„Молимо путнике да се преко Кол центра „Србијавоза“ на тел. 011 360 28 99 информишу за своје возове, јер због техничко- технолошких разлога није могуће одједном успоставити саобраћај свих возова,као и возова из система БГ:ВОЗ“, саопштили су из „Србијавоза“.
Они се захваљују путницима на разумевању.

Подсећамо, железнички саобраћај широм Србије заустављен је дан пред најављени студентски и грађански протест у Београду, због наводне дојаве о бомби.
Како су навели у саопштењу „Србијавоза“, дана 27. јуна, у 10.18 часова, примљен је позив који је садржао анонимну дојаву да су на свим возовима постављене експлозивне направе. „Привремено је обустављен саобраћај свих возова за превоз путника, док надлежни државни органи не изврше потребне провере“, навели су тада из „Србијавоза“ и захвалили су се путницима на разумевању.
