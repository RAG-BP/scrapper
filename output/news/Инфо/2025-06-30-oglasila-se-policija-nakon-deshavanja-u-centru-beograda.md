---
title: "Огласила се полиција након дешавања у центру Београда"
date: 2025-06-30
category: Инфо
---

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац

Ulogujte se / Pridružite se

romanianews

Ulogujte se / Pridružite se

понедељак, јун 30, 2025

Ulogujte se / Pridružite se

БАП ВЕСТИИнформативни портал

Куцајте овдеПретражи

БАЧКА ПАЛАНКА ВЕСТИ - БАПдешавања news

type here...Претрага

Министарство унутрашњих послова и Дирекција полиције огласили су се званичним саопштењем након инцидената који су се одиграли у недељу увече у центру Београда, у околини Трга Славија и Пионирског парка.
Директор полиције, генерал Драган Васиљевић, изјавио је да је полиција реаговала у складу са законом и да је употребљена минимална сила, након што су, како је навео, „учесници скупа са Славије насилно пробили ограде и кренули ка другом скупу, нападајући кордон полиције“.










Он је изјавио да је полиција поступала професионално у очувању јавног реда и мира током јучерашњих јавних скупова у Београду и да је употребила минималну силу како би сви они који нападају полицију и државу у томе били онемогућени. Том приликом, како је изјавио, приведено је више десетина изгредника, а повређено шест полицијских службеника и два грађанина.



 












View this post on Instagram






















 
A post shared by MOJ – BEOGRAD (@moj_beo_grad_)






„Имали смо током дана два скупа, један у зони Пионирског парка и Дома Народне скупштине. Други је био на Тргу Славија који је завршен нешто после 21 час. После завршетка скупа већи број грађана кренуо је према скупу који се одржава код Дома Народне скупштине и Пионирског парка. Зона тог скупа удаљена је од зоне скупа који се одржавао на Славији више стотина метара. Зона скупа је била ограђена металним оградама. У једном тренутку, учесници скупа са Трга Славија су склонили ограду, скинули прслуке и кренули према кордону полиције, који је у односу на постављене ограде био удаљен 300-400 метара. Јасно су видели да су припадници полиције у кордону стајали да би упозорили грађане да не прилазе у зону другог скупа. И поред свега тога, групе, више стотина, њих су кренуле према кордону полиције“, рекао је Васиљевић.


Полиција је тада, како је истакао, ојачала кордон у намери да још једном грађанима укаже да не могу проћи и да им се неће дозволити да се сукобљавају са другим грађанима.


„Руководиоци полицијских јединица које су се налазиле у кордону упозорили су групу лица да неће моћи да прођу даље. То није уродило плодом, они су напали припаднике полиције.
Ту смо у кордону имали припаднике интервентних јединица полиције ојачаних снагама наше Жандармерије. После напада који је трајао пет, шест минута, полиција је морала да интервенише“, рекао је директор полиције, истакавши да је у кордону повређен полицијски службеник.


Полиција је, како је рекао, ушла у интервенцију, померила те грађане уз употребу физичке снаге и службене палице, без употребе других средстава принуде. Он је оштро демантовао наводе појединих медија да је полиција током интервенције употребила хемијска средства.



 










View this post on Instagram






















 
A post shared by Radio Slobodna Evropa / RSE (@radioslobodnaevropa)






Директор полиције је изјавио да група грађана није дозволила Хитној помоћи да прође, а која је 12 минута након напада на кордон полиције дошла ради збрињавања повређеног полицајца, већ да су пробали да искористе наилазак возила Хитне помоћи, како би пробили полицијски кордон.


„На више тачака је полиција морала да интервенише, јер грађани који су хтели да прођу према другом скупу и изазову даље сукобе нису слушали наређења полицијских службеника. Све јединице Министарства унутрашњих послова и Дирекције полиције су поступале крајње професионално, употребљена је опет минимална сила, минимална сила да би они који нападају полицију, који нападају државу, у томе буду онемогућени“, рекао је Васиљевић и одао признање свим припадницима МУП и Дирекције полиције, Жандармерији, интервентним јединицама полиције, припадницима Полицијске бригаде, Управе криминалистичке полиције, Одељења за јавни ред и мир и Управе криминалистичке полиције ПУ за град Београд, на савесном раду и залагању.


„Више десетина изгредника, хулигана је доведено и биће процесуирано у складу са законом. Нажалост, имамо шест повређених полицијских службеника, дијагностика њихових повреда је у току. Имамо повређена и два грађанина који су у Ургентном центру, такође не знам о каквим се повредама ради“, рекао је Васиљевић.


„Још једном апелујем на све грађане Републике Србије, да морају поштовати законе Републике Србије. Не могу нарушавати јавни ред и мир и нападати полицију. Полиција Србије ће очувати стабилан јавни ред и мир, очуваће безбедност Републике Србије, као што смо вам рекли претходних дана. Као што радимо, свих ових месеци, тако ће бити и у будућности. Али немојте очекивати да полиција Србије неће реаговати на нападе. Одговорићемо у складу са законом. На све нападе на полицију, на све нападе на друге учеснике скупова, на нападе на државне органе, полиција ће одговорити адекватно“, поручио је Васиљевић.

























 










View this post on Instagram






















 
A post shared by beogradinfo.rs (@beogradinfo.rs)

Caffe & Bar (1)FeaturedGde izaći?hírek magyarulreklamna tablaSlovenské správy

БАЧКА ПАЛАНКА ВЕСТИ - БАПдешавања Информативни портал - општине Бачка Паланка, Бач, Бачки Петровац
