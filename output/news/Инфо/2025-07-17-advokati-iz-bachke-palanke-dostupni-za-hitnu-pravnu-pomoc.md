---
title: "Адвокати из Бачке Паланке доступни за хитну правну помоћ"
date: 2025-07-17
category: Инфо
url: https://backapalankavesti.com/info/opstinske-vesti/advokati-iz-backe-palanke-dostupni-za-hitnu-pravnu-pomoc/
---

БАЧКА ПАЛАНКА – Управни одбор Адвокатске коморе Србије донео је 3. јула 2025. године званичну одлуку којом се сви капацитети Коморе стављају на располагање учесницима протеста који буду нападнути, приведени или ухапшени од стране формалних или неформалних полицијских снага. Одлука се односи на случајеве привођења, хапшења или физичког напада, а укључује и пружање бесплатне правне помоћи.

Ова одлука активирала је систем хитне правне заштите, који укључује коришћење Кол центра Адвокатске коморе Србије, као и формирање посебних листа адвоката спремних да буду ангажовани 24 часа дневно, без накнаде за грађане.

„Сви капацитети Адвокатске коморе Србије стављају се на располагање учесницима протеста који су нападнути на било који начин… Ово подразумева и коришћење Кол центра АКВ за пружање одбране по службеној дужности као и система за пружање бесплатне правне помоћи“, наводи се у званичној одлуци број 737-2/2025.

На територији општине Бачка Паланка активно делује већи број адвоката, чланова Адвокатске коморе Војводине. Неки од њих су укључени у систем за пружање правне помоћи по службеној дужности и доступни су за хитно поступање у случају потребе. Према подацима добијеним од секције адвоката Општине Бачка Паланка, доступни су следећи адвокати:

Учесници протеста који се нађу у ситуацији да им је потребна правна помоћ (у случају привођења, напада или застрашивања) могу се директно обратити некоме од доступних адвоката, или позвати Кол центар Адвокатске коморе Србије, који координира одбране по службеној дужности и бесплатну правну заштиту у хитним случајевима.

Више информација доступно је и путем званичних контаката Коморе – Тел: +381 11 32 39 072, Email: office@aks.org.rs

Адвокатска комора је јасно истакла да се правна помоћ пружа бесплатно, као део система заштите основних људских права и права на правично суђење. Грађани имају право да знају своја права и да буду заштићени у случајевима када се она крше.
